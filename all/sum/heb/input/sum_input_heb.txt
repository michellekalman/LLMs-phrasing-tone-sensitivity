politeness level: 0
article 0: 
תסכם את המאמר הזה במשפט אחד יא זבל!
רוב הכותרות במדורי הספורט ממוחזרות, עייפות ולא מעניינות. אבל זו שבשער מדור הספורט של "ידיעות אחרונות" ביום ראשון (8.3.09) הצליחה לעצבן: "הבטן הרכה". הכותרת ביטאה אכזבה ממפגש הטניס בין ישראל לשבדיה, שהסתיים בשבת בתוצאה (הזמנית) 1:2 לשבדים, אבל כוונה בעצם לממדי גופו של הטניסאי אמיר חדד, ובעצם הפילה עליו את התיק להפסד במשחק הזוגות. מילא שהטור הסאטירי באותו יום ובאותו עיתון התעלל בחדד בשלל ויצים, שכוונו לכרסו ("חדד סירב להגיב למקורביו: הוא שומר הכל בבטן"), אבל יש הבדל בין ירידה סאטירית ובין כותרת מערכתית בשער, מתחת לתצלומו של מושא הלעג. חדד בשלהי הקריירה שלו, הוא אכן בעל משקל עודף, והוא הוזעק להתמודדות בגלל פציעתו של טניסאי אחר. במשחק הזוגות מול השבדים הוא היה דווקא לא רע, אפילו טוב יותר מבן זוגו אנדי רם, בעל ההופעה החטובה, אבל ב"ידיעות" חיפשו את הדרך הקלה לבטא את ההפסד ונטפלו לחדד. לעג לממדי גוף מתאים לצהוב שבצהובונים. מחר ילעגו "גמד" לחלוץ שלא הגיע לכדור גובה, ועל מנצח באולימפיאדת נכים יכתבו "צלע כל הדרך לניצחון". יש ספורטאים שהיו מקבלים את הכותרת הלא מוצלחת בשוויון נפש, אבל חדד בחר להיעלב. במהלך יום ראשון הוא דאג להבהיר לאנשי "ידיעות אחרונות" כמה הוא כועס ופגוע, וכמוהו עשו גם מקורביו ואנשי איגוד הטניס. ב"ידיעות אחרונות" לא מתרגשים יותר מדי מתלונות או מאיומי תביעות, אבל במקרה הזה מדובר בענף הקרוב ללבם של עורכי מדור הספורט, שמקדישים מדי פעם שטחי סיקור נרחבים לטניס. ב"ידיעות אחרונות" לא רצו לפתוח חזית מול אנשי הטניס, ולכן סיכמו איתם לסגור את הסיפור בראיון מפרגן עם חדד, שפורסם למחרת. בפתיחה לראיון ציין הכתב נדב צנציפר כי חדד לא היה אשם בהפסד: "במשחק הזה ראינו שהכישרון בידיים של חדד לא נעלם, ואף בא לידי ביטוי אפילו יותר מרם". אם כך, מדוע כיוונו את חץ "הבטן הרכה" לכיוונו של חדד? גם הכותרת בספורט "הארץ" באותו יום כוונה לממדיו של חדד, אבל באירוניה דקה: "גדול עלינו". איכשהו עובר. גם הטור של העורך, שלומי ברזל, עסק בעניין, עם הכותרת "אכלנו אותה". אגב, מעניין שלמחרת, אחרי שישראל ביצעה מהפך וניצחה בהתמודדות, התהפכה אווירת הנכאים בספורט "הארץ" לאופוריה. השער ביום שני היה שמח עם כותרת מתקתקה: "הקהל מוזמן בהמוניו" (להתמודדות בשלב הבא מול רוסיה, בקיץ). למה פתאום צריך לרוץ לראות את הנבחרת אם יום קודם קבעו על השער שהמעמד גדול עלינו? דוקו-אקטיביזם. מדור חדש בספורט "ידיעות אחרונות", "יחס חם", מוקדש ליחסי-ציבור להימורי הווינר. הדחיפה המערכתית בעיתון הגדול במדינה שווה רווחים יפים למועצת ההימורים. מצד שני, ב"ידיעות אחרונות" מרבים לכתוב על הקצאות כספים לא הגיוניות ומעוותות של הטוטו לענפים אזוטריים. עכשיו נוצר מעגל קסמים פרדוקסלי: "ידיעות אחרונות" יקדם את רווחי הווינר, הווינר יעביר מיליוני שקלים לאיגודי הדמקה והדומינו, ו"ידיעות אחרונות" יתקפו את המהלך בזעם. דרך מעניינת ליצור חדשות.  יש זליגה, ועוד איך. מייל מצופה: "זו השנה השלישית שערוץ הספורט מחזיק בזכויות השידור למשחקי גביע המדינה בכדורגל. בשנתיים האחרונות נהג הערוץ (בהנחיית המועצה לשידורי כבלים ולוויין) לשדר מדי שלב משחק אחד בערוץ 5, עוד אחד בחמש פלוס, ואת היתר בערוץ הלייב בתשלום. משום מה, השנה הערוץ לא נהג כבעבר ולא שידר שום משחק בחמש פלוס. בערוץ 5 הוא שידר מהשלב הקודם רק את הפועל לוד – הפועל פתח-תקווה, אבל בחמש פלוס – נאדה. בשלב שמינית הגמר שהתקיים השבוע לא שודר אף משחק במסגרת חבילת הבסיס בכבלים. אז שאבי בר לא יספר בטלוויזיה שאין זליגת תכנים".  שקט, מצלמים. ביום שני פירסם "ידיעות אחרונות" צילום של המאמן ערן קוליק חותם בבני-סכנין, בתום "פגישה חשאית". כמה חשאית יכולה להיות הפגישה אחרי שכל האתרים דיווחו על החתימה הצפויה במהלך הערב הקודם? יכול להיות שב"ידיעות אחרונות" רצו פשוט להדגיש שלהם יש צילום של הפגישה ולאחרים אין? מי שהסתקרן לדעת מנין ל"ידיעות אחרונות" המידע על מיקום הפגישה החשאית, קיבל תשובה גם בלי להיות גשש בלש. בכיתוב לצילום הוזכר סוכן השחקנים, ירון גלעדי. לעומת זאת, לא נכתב מי בצילום הוא יו"ר בני-סכנין ומי הוא חבר הנהלה אחר. ב"ידיעות אחרונות" מעריכים יותר סוכן ידידותי לתקשורת מאשר יו"ר קבוצה שהחליט על החתמת המאמן.  סטנדרטים כפולים. ליורם ארבל: באמצע שידור הדרבי התל-אביבי קידמת את התוכנית הבאה בערוץ 10. סיפרת שבר רפאלי תופיע עוד מעט אצל ליאור שליין והפצרת, "אל תחמיצו!". סתם, תהיתי לעצמי, אם אתה בעצמך היית צופה בתוכנית כזו.  
article 1: 
תסכם את המאמר הזה במשפט אחד יא זבל!
"לאחר שנוה נבחר לראשות הלשכה, ידעה כרייף כי יש ביכולתו לקדם את בחירתה לשיפוט מחד גיסא, וכי הוא מעוניין בקשר אינטימי עימה מאידך גיסא. לפיכך, היא עודדה, טיפחה והידקה את הקשר האינטימי-פלרטטני עימו, והשניים אף קיימו מפגש אינטימי נוסף בביתה, בעיצומו של הליך מינויה לשיפוט. כפי שעולה באופן ברור ממכלול ההתכתבויות בין השניים, בד בבד עם טיפוח הקשר האינטימי ביניהם כאמור, ביקשה כרייף מנוה, במספר רב של הזדמנויות, לפעול ולהתערב בעניינה ולקדם את בחירתה לשיפוט, באופן אשר כרך את הדברים זה בזה". אלו הן חלק מהטענות בכתב האישום, בכפוף לשימוע, שהגיש אתמול פרקליט המדינה, שי ניצן, כנגד נוה. עוד נכתב: "בד בבד עם קיום הקשר האינטימי, נוה חשוד שניצל את מעמדו כראש הלשכה ופעל בעניינה של כרייף באופן מהותי במספר רב של הזדמנויות מול חברי הוועדה לבחירת שופטים וגורמים רלוונטיים אחרים, כשהוא מצוי בניגוד עניינים חריף נוכח הקשר ביניהם, שהלך והתעצם במהלך הליך המינוי, ובלי שדיווח על כך לאיש מהגורמים מולם פעל".  בית המשפט הוא זה שיאלץ בסוף להכריע האם נוה וכרייף אשמים או לא, אך רצינו לנצל את ההזדמנות כדי לבחון שוב החלטת בג"ץ בעניין ניגוד עניינים בוועדה למינוי שופטים. ההחלטה, שהתקבלה בעקבות עתירה שהגיש עו"ד אבי שינדלר לבג"ץ, קבעה כי נוה יוכל להמשיך למנות ולקדם שופטים, בזמן שעו"ד במשרדו הפרטי מופיעים מולם בבית המשפט. עו"ד שינדלר טען כי על נוה לערוך הסדר ניגוד עניינים, ולהכניס לתוכו כל שופט או רשם שהוא או עו"ד ממשרדו מופיע בפניו. בג"ץ החליט לדחות את העתירה, בטענה כי לא מתקיים ניגוד ענייניים.  בג"ץ נשען בעמדתו על כמה טענות. בין היתר טען כי שכשדנו בנושא בכנסת (סעיף 53 א לחוק לשכת עו"ד) ידעו שכבר יש חברים בוועדה שמשרדם מופיע מול שופטים שהם ממנים. בג"ץ גם העלה את החשש שעו"ד לא ירצו להיות חברים בוועדות לבחירת שופטים אם משרדם הפרטי יוגבל. בנוסף על אלה, הציג בג"ץ מספר טיעונים הזוכים היום להסתכלות קצת אחרת, נוכח כתב האישום: "מדובר בהחלטה בעייתית מאד, אם לנקוט בלשון עדינה," טוען עו"ד אילן יונש, היועץ המשפטי של "שקוף". "יש לזכור שהמשפט כולו אינו תופעת טבע, אלא מערכת כללים מעשה ידי אדם. אותה מערכת הכללים המכונה ״המשפט״, לפחות ברובה, לא הייתה נדרשת לו היה ניתן לסמוך, תמיד, על טוב ליבו, יושרתו ורצונו הטוב של האדם. המציאות היא אחרת – המשפט נדרש כל אימת שלא ניתן לסמוך על הדברים שיסתדרו מעצמם. הנימוק (בבג״ץ) שעד היום איש לא טען טענה או שעד היום המנגנון עבד כיאות – לאו טיעון הוא. כל פרצה לכשעצמה אינה מסוגלת להזיק, עד שיגיע הגנב שישתמש בה: והנה הוא בא, לפחות על-פי כתב האישום. תפקידו של המשפט הוא לאטום את הפרצות ולהקדים תרופה למכה. המערכת נכשלה בכך כישלון חרוץ במקרה זה". להחלטה המלאה. 
article 2: 
תסכם את המאמר הזה במשפט אחד יא זבל!
בגליון "העין השביעית" האחרון שיצא בדפוס, בינואר 2008, דיווח איתי רום על עתירה של אתר חדשות הגולשים "סקופ" לבג"ץ בדרישה כי לשכת העיתונות הממשלתית (לע"מ) תשנה את הקריטריונים להענקת תעודות לעיתונאים העובדים באתרי אינטרנט. "סקופ" טען כי הקריטריון הקבוע בכללי לע"מ, שלפיו רק אתר שיכול להציג ממוצע של למעלה מ-20 אלף כניסות ייחודיות ביום ייחשב אמצעי תקשורת, מפלה לרעה את אתרי האינטרנט לעומת עיתוני הדפוס. חמש שנים וחצי מאוחר יותר, נראה כי העתירה על סף סיום. החודש פירסמה לע"מ את הכללים החדשים והמעודכנים. בשונה מהכללים הקודמים, אתרי אינטרנט יחויבו מעתה להציג ראיות ל-10,000 כניסות ייחודיות בממוצע ליום. זאת ועוד: בזכות העתירה שונה הכלל שחייב עיתונאי לעסוק במקצוע ב"משרה מלאה". בכללים החדשים די בכך ש"עיקר עיסוקו" של אדם בעיתונות כדי שייחשב על-ידי הלשכה לעיתונאי. השינוי בכללים לא אירע ללא מאבק. עו"ד הדס פריזמנט, שייצגה את "סקופ" לצד עו"ד עמיחי ויינברגר ממשרד ויינברגר-ברטנטל ושות, נזכרת בשיחה עם "העין השביעית" כי בתגובתה הראשונה, טענה לע"מ כי הכללים תקינים ואין מקום לשנותם. רק אחרי שהצדדים הגיעו לדיון בבית-המשפט העליון, שם המליץ בית-המשפט ללע"מ לשקול את עמדתה פעם נוספת, החלה עבודה מהותית על שינוי הכללים. לע"מ כינסה ועדה ציבורית כדי לשמוע את דעתם של אנשי מקצוע, ובנובמבר 2011 פירסמה את המלצותיה. בתחילת חודש זה העבירה לע"מ לבית-המשפט העליון את נוסח הכללים החדשים, התואם ברובו הגדול את הנוסח שעליו המליצה הוועדה הציבורית. כמה ימים אחר-כך פורסם הנוסח בציבור ונכנס לתוקפו. מאז הגשת העתירה שינה "סקופ" את שמו ואת ייעודו, ובעליו ומנהליו בעת הגשת העתירה (המשקיע מייקל אייזנברג, המייסד מיכאל וייס והעורך יוסי סעידוב) כבר מזמן אינם קשורים אליו, אך מהמאבק שהחל עתידים ליהנות אתרים רבים. "על פני הדברים נראה כי עתירה זו מיצתה עצמה", כתב בית-המשפט לאור השינויים בכללים. גם עו"ד פריזמנט חשה כך. "אני חושבת שזה הישג יפה", היא אומרת. "הוא לטובת כל עיתונות האינטרנט. לא רק לאתרים הגדולים, אלא גם לאתרים הקטנים יותר". אחד הסעיפים שהשתנו בכללים החדשים, בלי קשר להמלצת הוועדה הציבורית, נוגע לעיתונאים שעברו עבירות ביטחון. בכללים הישנים נכתב כך: "לא יינתנו תעודות או אישורים לפי כללים אלו לאדם שהורשע בעבירה כנגד בטחון המדינה". בכללים החדשים שונה הסעיף לנוסח הבא: "לא יינתנו תעודות לפי כללים אלו לאדם שהורשע בעבירה כנגד בטחון המדינה, למעט במקרים מיוחדים בהם סבר המנהל כי אין מקום להימנע ממתן תעודה לאדם כאמור, ובלבד שניתנה חוות דעת מאת גורמי הביטחון כי אין מניעה בטחונית לכך". בין מועד ההמלצות של הוועדה הציבורית ועד לפרסום הכללים החדשים הורשע עיתונאי בולט אחד בעבירות ביטחון – כתב "הארץ" אורי בלאו. בג"ץ 7721/07
article 3: 
תסכם את המאמר הזה במשפט אחד יא זבל!
קרן פורד (Ford Foundation) היא אחת הקרנות הפילנתרופיות הבולטות, התורמת מיליוני דולרים למיזמים חברתיים פורצי דרך ברחבי העולם. בשבועות האחרונים העניקה הקרן שתי תרומות יוצאות דופן לשני עיתונים יומיים מובילים בארה"ב. הקרן תרמה מיליון דולר ל"לוס-אנגלס טיימס", שנועדו לסייע לו להעמיק את הסיקור של קהילות המהגרים בארה"ב, המצב בגבולות ובבתי-הכלא במדינה ואת הסיקור של מדינות דרום אמריקה. כמו כן העניקה הקרן תרומה בסך חצי מיליון דולר ל"וושינגטון פוסט", במטרה לחזק את הסיקור הפוליטי שלו בתחום האחריותיות הממשלתית (Governmental Accountability). שתי התרומות יאפשרו העסקה של עיתונאים נוספים במשרה מלאה ופיתוח של תחומי סיקור נוספים. תרומות יוצאות דופן אלו מעלות שאלות מעולם התקשורת ומהעולם הפילנתרופי ומספקות נקודת מבט נוספת על המתח הקבוע בין התקשורת לבעלי ההון. מחד, מדובר בעשייה פילנתרופית המבקשת לתרום לשיח התקשורתי הדמוקרטי ולהעלות לסדר היום הציבורי סוגיות חברתיות מגוונות. ההנחה העומדת מאחורי התרומה היא כי סדרת תחקירים בעיתונות היומית המובילה בארה"ב תוכל לסייע לפתרון בעיות חברתיות, כמו אלו שמעוררת תופעת ההגירה, ולשפר את מצבה של החברה באופן כללי. הבחירה לתרום דווקא לעיתונות המודפסת ולא לארגונים אחרים כדוגמת ארגוני סִנגור, ארגוני חדשות אלטרנטיביים או האקדמיה מעידה על תפיסתה של התקשורת הממוסדת כמכשיר יעיל לשינוי חברתי שביכולתו להשפיע על השיח הדמוקרטי ולחשוף מחדלים ציבוריים. ניתן לראות בכך גם סיוע לחיזוק מעמדה ואורך נשימתה של העיתונות, הסובלת מקשיים כלכליים מתמשכים. מאידך, התרומות הללו מחדדות את מפגש האינטרסים בין עולם התקשורת לפילנתרופיה. מעבר לתהייה המתבקשת בנוגע להשפעה האפשרית של התרומה על הסיקור של ה"וושינגטון פוסט" או ה"לוס-אנגלס טיימס" את פעילותה של קרן פורד, עולות שאלות נוספות. למשל, האם ראוי לקרן פילנתרופית בינלאומית לתרום לעיתון המוגדר כארגון בעל כוונות רווח (להבדיל מארגונים ללא כוונות רווח במגזר השלישי)? כיצד תימדד האפקטיביות של התרומה לאחר הסיקור? האם יצוין שמה של הקרן בסיקור נושאים אלו? השאלה הבוערת במיוחד עוסקת בקשר העדין שבין עולם הפילנתרופיה לאמצעי התקשורת: האם באמצעות תרומות מסוג אלה יוכלו קרנות וארגונים בעלי הון להשפיע על הסיקור התקשורתי ולקדם נושאים שונים לסדר היום הציבורי? הרי לקידום נושאים חברתיים כדוגמת המצב בבתי-הכלא או בקהילות מהגרים בארה"ב יש משמעויות פוליטיות ארוכות טווח. המעורבות של קרנות פילנתרופיות בינלאומיות בקידום הסיקור העיתונאי יכולה להיות פריצת דרך לשיח חברתי מעמיק ונטול פניות, כמו גם איתות אזהרה נוסף להשפעות זרות על העיתונים הכורעים תחת הנטל הכלכלי. ראייה פילנתרופית קלאסית טוענת שלעולם לא יהיו התורם והנתרם שווים, שכן מערכת היחסים ביניהם מוגדרת באמצעות עושרו של האחד מול מחסורו של האחר. מכאן שהסכנה כי העיתונים, הכורעים תחת הנטל הכלכלי, יפתחו תלות בקרנות ובפילנתרופים מוחשית מאוד. התלות הזו קיימת גם מול בעלים פרטיים, אולם במקרה הנדון יהיה קשה למתוח את הקו המפריד בין אקט פילנתרופי לגיטימי ורצוי לבין מערכת של קידום אינטרסים, במודע או שלא. הגבול האפור המפריד בין תרומה פילנתרופית לבין הכתבת מסרים אידיאולוגיים, חברתיים ופוליטיים כאחד נדמה לעתים כלא קיים ומפרנס חוקרים רבים ברחבי העולם. שני הורוביץ-רוזן היא דוקטורנטית בבית-הספר לתקשורת באוניברסיטת בר-אילן, מתמחה בסיקור פילנתרופיה והמגזר השלישי בתקשורת
article 4: 
תסכם את המאמר הזה במשפט אחד יא זבל!
מתוך 43 גופים ציבוריים שמרכז המחקר והמידע של הכנסת (ממ"מ) פנה אליהם לצורך הכנת דו"ח על מענה לפניות הציבור בגופים ציבוריים, רק 26 טרחו להשיב. לשישה מתוכם כלל אין נוהל לטיפול בפניות הציבור ורק עשרה מפרסמים את הנהלים לציבור. בפחות ממחצים מהגופים ישנה אפשרות לפנייה באמצעות הרשתות החברתיות. ממצא נוסף של הדו"ח הוא כי אזרח הפונה לגוף ציבורי, במידה וניתן בכלל לפנות אליו, יכול לחכות לתשובה עד שלושה חודשים. לפי תקנון שירות המדינה, עובד ציבור חייב לתת תשובה עניינית בכתב תוך 45 יום. הנתונים הוצגו בוועדת הכנסת לפניות הציבור. בהודעה לעיתונות מטעם הוועדה נמסר כי אריק קליינר, ראש אגף פניות הציבור במשרד ראש הממשלה, אמר בישיבת הוועדה כי "השירות לציבור הוא שירות לא טוב, העבודה שנעשתה עד עכשיו לשיפור השירות לתלונות הציבור בכלל המשרדים היא לא מספיק טובה. רוב המשרדים לא נותנים שירות בשפה הערבית שהיא שפה רשמית במדינת ישראל. אנשים בעלי מוגבלות ואוכלוסיות חרדיות לא יכולות לפנות לחלק מהמשרדים באמצעות הטלפון. אין היום נוהל שמחייב את כלל המשרדים והגופים השונים לסטנדרט אחיד לטיפול בפניות הציבור, כל משרד בונה לעצמו את הנוהל בהתאם לצרכי הארגון".
article 5: 
תסכם את המאמר הזה במשפט אחד יא זבל!
בשנה האחרונה הרחיב משרד התחבורה את האפשרות לעלות לאוטובוס מהדלת האחורית (למחזיקי כרטיס רב-קו). אפשרות זו תורמת לבטיחות ולייעול התחבורה הציבורית. אך אליה וקוץ בה: מסתבר שגם מספר ההתגנבויות עלה – לעתים בשגגה ולעתים בכוונה. לטענת המשרד "בקווים בהם נוהגת כבר עליה מכל הדלתות, נמצא כי יש ריבוי מקרים של הימנעות מתשלום דמי נסיעה. בגוש דן מדובר על כ-15%, בירושלים על כ-9% ובמטרונית בחיפה – 30%". לאור נתונים אלו, מבקש המשרד לתקן את פקודת התעבורה ולהעניק לחברות התחבורה כלים אפקטיביים לאכיפה, ביניהם: בעיניי, ישנו הגיון רב בחלק מהתיקונים המוצעים – ואולי אפילו בכולם. עם זאת, שווה להסתכל רגע לצדדים ולראות כיצד ממשיכה הממשלה לתת עדיפות לרכבים פרטיים על-פני תחבורה ציבורית. ניקח לדוגמא את ירושלים: במידה ותעלו לרכבת הקלה מבלי לתקף את כרטיס הנסיעה, תקבלו קנס של 186 ש"ח – מצד שני, אם תיסעו ברכבכם למרכז העיר ותחנו בכחול-לבן בלי לשלם יעמדו הקנס על 100 ש"ח בלבד. בפועל, הקנס על עבירה מאותו תוכן מקל באופן משמעותי על משתמשי הרכב הפרטי לעומת משתמשי התחבורה הציבורית – חבל. קישור לתזכיר המלא: http://www.tazkirim.gov.il/Tazkirim_Attachments/43922_x_AttachFile.doc (מה עושים כדי שיתוקן) יש לכם השגות על תזכיר החוק המדובר? זה השלב בו הציבור יכול להשפיע! היכנסו לאתר הממשלתי והעירו. למרבה הצער, היכולת להגיב פועלת כיום רק בגרסאות מיושנות של דפדפן אקספלורר שלא קיימות עוד (באמת). אין לכם? מוזמנים לכתוב פה בתגובות את הערותיכם ואנו נעבירן במרוכז. 
article 6: 
תסכם את המאמר הזה במשפט אחד יא זבל!
ביום רביעי האחרון, לצד כתבה מרכזית נוספת שעסקה בריכוזיות הגבוהה במשק הישראלי, פירסם העיתון "דה-מרקר" תרשים שהציג את שווי הקבוצות העסקיות בישראל ביחס לכלל השוק העולמי. בתרשים, שהתבסס על נתוני מרכז המחקר והמידע של הכנסת, הוצבה ישראל במקום הראשון, כשאחריה צרפת, נורבגיה, גרמניה, איטליה, ספרד, בריטניה ויפן. כותרת התרשים קראה: "ישראל בצמרת דירוג הריכוזיות בעולם". אולם במחקר של מרכז המידע של הכנסת, שהתבסס על מחקר משנת 2008 שפירסם בנק ישראל, הוצגה טבלה שונה. לפי טבלה זו, יש מדינות שבהן דירוג הריכוזיות במשק גבוה יותר מאשר בישראל, לעתים בשיעור ניכר: הונג-קונג, פורטוגל, קוריאה, תאילנד, שבדיה, הפיליפינים ואינדונזיה. למדינות הללו לא היה זכר בתרשים של "דה-מרקר". אגב, מאז פורסם מחקר הכנסת הופיעה טבלה זו ב"דה-מרקר", פעם אחר פעם, עם אותם הנתונים ממש, ואותה הכותרת: "ישראל בצמרת דירוג הריכוזיות בעולם". שותפותיה של ישראל לצמרת דירוג הריכוזיות העולמית נעדרו. באפריל האחרון, על בסיס נתוני דו"ח בנק ישראל, פורסם ב"דה-מרקר" תרשים על "שיעור השליטה במשק של 10 המשפחות העשירות". בתרשים הוצבה ישראל במקום הרביעי, לאחר אינדונזיה, שבדיה והונג-קונג. בדו"ח בנק ישראל הופיעו מדינות נוספות מעל ישראל, ובין היתר נמצא כי שיעור ההחזקה הממוצע במדינות המתפתחות גבוה במעט מהשיעור במדינת ישראל.  מ"דה-מרקר" נמסר בתגובה כי "הגרפים שבהם השתמשנו מתארים נאמנה מגמות מאוד ברורות העולות מהמחקר של הכנסת ומהדו"ח של בנק ישראל. מטבע הדברים, לא ניתן להכניס לכל גרף את כל המדינות המופיעות בו מפאת מגבלת מקום, ולכן אנחנו בוחרים מדגם של מדינות המשקף את המגמה המתוארת במחקר. במקרה דנן, המדגם שבחרנו הוא של המדינות המפותחות החברות בארגון ה-OECD. "במחקר של הכנסת עולה בבירור שישראל, שבוחנת את עצמה ביחס לארגון ה-OECD שזה עתה הצטרפנו אליו, דומה במאפייני הריכוזיות של המשק שלה למדינות המתפתחות יותר מאשר למדינות המפותחות. בגרף של בנק ישראל, שבדיה היא המדינה היחידה החברה בארגון שבה הריכוזיות גדולה יותר מזו שבישראל שלא הוכנסה לגרף". עדכון, 23.8: בידיעה שפורסמה הבוקר ב"דה מרקר" הופיע, תחת הכותרת "עסק משפחתי", תרשים שהציג את שיעור האחזקה של 10 המשפחות הגדולות במשק, במדינות שונות, על פי מחקר בנק ישראל. מדינת ישראל הופיעה במקום השמיני, לאחר אינדונזיה, הפיליפינים, שבדיה, תאילנד, קוריאה, פורטוגל והונג-קונג.
article 7: 
תסכם את המאמר הזה במשפט אחד יא זבל!
בתי הדין לעבודה בית דין א.לעבודה ת"א בשא003953/01 בתיק עיקרי: עב 004198/01 בפני: כב השופטת ע. פוגל – סגנית שופט ראשי 06/10/2005 בעניין: גאיה קורן ע"י ב"כ עו"ד דולב ו/או עו"ד נצר המבקשת /התובעת נ ג ד ידיעות אחרונות בע"מ ע"י ב"כ עו"ד שמר ו/או עו"ד סלע המשיבה/הנתבעת החלטה 1. בפני בקשה על פי סעיף 6 לפקודת בזיון בית משפט, בה נתבקשתי לאכוף על המשיבה את קיום החלטתי מיום 28.6.01. 2. המבקשת טוענת כי המשיבה הפרה את החלטת ביה"ד מיום 28.6.01 בה ניתן צו עשה להחזרתה לעבודתה. המבקשת טוענת כי חרף צו ביה"ד, מסרבת המשיבה עד היום לאפשר לה לעבוד בפועל, ומורה לעובדי המשיבה שלא לשתף עם המבקשת פעולה ולא לעבוד עמה. כך למשל , אסרה המשיבה על עורכי העיתון לעבוד עם המבקשת, והמבקשת מוצאת עצמה מובטלת ממעש במשך כל יום העבודה. כמו כן, מסרבת המשיבה לשתף את המבקשת בתורנויות, לערוך סיורים לתלמידים, ואף חסמה את האפשרות הכניסה של המבקשת למחשב. המשיבה מסרבת לתת למבקשת תלושים למזנון ומסרבת לשתפה ביציאת העובדים לנופש. 3. המשיבה טענה כי היא מקיימת את הצו ככתבו וכלשונו, וכי לא הופר כל חיוב אופרטיבי. המשיבה לא פגעה בהיקף משרתה של המבקשת ובשכרה, אך לא היתה עליה חובה לפרסם כתבות של המבקשת מכח אותו צו. 4. בעת הדיון נחקרה המבקשת בחקירה נגדית על התצהיר שהוגש מטעמה. עד המשיבה לא הופיע לדיון ונטען כי הוא סובל מליקוי רפואי, אך לא הובאה כל אסמכתא לכך שאותו ליקוי מונע ממנו לבוא ולהעיד בביה"ד. 5. האם הופר צו ביה"ד, והאם ניתן לקבוע סעד עונשי על פי פקודת בזיון בית משפט? [...] מעיון בצו בית הדין מיום 28.6.01, נראה כי אין הוא זקוק לפרוש כלל. בצו זה קיים חיוב ברור להחזיר את המבקשת לעבודתה אצל המשיבה. עצם החיוב להחזירה לעבודה , מגלם בתוכו גם את חובת תום הלב המונחת ביסוד יחסי העבודה של כל עובד ומעביד. חיוב זה כולל בתוכו את חובת המשיבה להעסיק את המבקשת , ואת זכותה של המבקשת לעבוד בפועל. [...] 9. באשר לעובדות שהוכחו בפני – המבקשת העידה כי פנתה לעורכי המוספים השונים עימם היא עובדת וביקשה לקבל מהם כתבות אך אותם עורכים הודיעו לה כי המשיבה אסרה עליהם לעבוד עם המבקשת. המבקשת העידה עוד כי יזמה רעיונות רבים לכתבות ופנתה לכל עורכי המוספים השונים , אך הם סרבו לעבוד עימה ואף הודיעו כי מדובר ברעיונות טובים אשר ינתנו לכתבים אחרים. עובדות אלה לא ניסתרו ע"י המשיבה. המשיבה הגישה תצהיר תשובה אשר אינו מהווה ראיה כי מצהירו לא הופיע לחקירה נגדית עליו. 10. מהראיות שהובאו בפני עולה כי המשיבה לא איפשרה למבקשת, לממש את זכותה היסודית לעבוד בפועל. המשיבה לא פרשה את צו בית הדין (ככל שהיה צורך לפרשו) כפי שאדם סביר היה מפרש אותו, ועל יסוד החקיקה והפסיקה הענפה בנושא "הזכות לעבוד". לפיכך – אני קובעת כי הצו הופר על ידי המשיבה. [...] 12. בהטלת איסור על עורכי המוספים לשתף פעולה עם המבקשת, ולנהוג בה כבעבר, כמו לגבי כל עובדת אחרת של המשיבה, יש משום פעולה פוזיטיבית של המשיבה המביעה כוונה ברורה שלא לקיים את הצו. המשיבה אכן שילמה למבקשת שכר חודשי על פי הממוצע השנתי של שכרה, אך פגעה על ידי הוראה מפורשת בזכותה לעבוד ובעצם החזרתה לעבודה כמו כל עובדת אחרת מן המניין של המשיבה. 13. אשר על כן אני קובעת כי יש מקום לנקוט בצעדים לפי פקודת ביזיון בית המשפט כלפי המשיבה ולאכוף עליה את ביצוע החלטת בית הדין מיום 28.6.01. במסגרת אכיפה זו אני מורה לה להעסיק בפועל את המבקשת , להורות לגורמים אשר עובדים איתה לשתף עימה פעולה, ולכבד את זכותה לעבוד. הצו חל גם על כל התנאים הנלווים להעסקה לרבות מתן תלושים למזנון, יציאה שנתית לנופש עם יתר העובדים, שיתוף בסיורים, שיתוף בתורנויות ומתן אפשרות כניסה למחשב. 14. החלטה זו תשלח לצדדים בדואר ובפקס. אכיפת הצו תיכנס לתוקפה ממועד קבלת ההחלטה על ידי הצדדים בפקס. אם לא תקיים המשיבה החל ממועד זה את הצו, יוטל עליה קנס של 2,000 ₪ לכל יום אשר בו תימשך הפרת צו בית הדין . 15. המשיבה תשלם למבקשת הוצאות ההליך בסך 4,000 ₪ + מע"מ כשכ"ט עו"ד והוצ משפט וזאת תוך 30 יום ממועד מתן החלטה זו. לקריאת ההחלטה המלאה
article 8: 
תסכם את המאמר הזה במשפט אחד יא זבל!
 כבר כמה שנים שמבקר הקולנוע האמריקאי רוגר איברט נאבק בסרטן. במהלך המאבק המתמשך איבד איברט את יכולת הדיבור, את חוש הטעם, את היכולת לשתות ולאכול, וגם פניו השתנו ללא הכר. ובכל זאת, במשך כל הזמן הזה, הוא ממשיך לכתוב: על סרטים, אבל לא רק. "כשאני כותב", הוא אומר, "כל הבעיות שלי נעלמות, ואני הופך לאדם שתמיד הייתי". כריס גונס מהמגזין "אסקווייר" מבלה קצת זמן איכות עם איברט (שהיה מבקר הקולנוע הראשון שזכה בפרס פוליצר), ומגיש כתבה שעשויה להביא אתכם לדמעות.  העיתון "אטלנטה פרוגרסיב ניוז" פיטר את אחד מכתביו מפני שזה התעקש להיות אובייקטיבי בדיווחיו.  פייסבוק? טוויטר? באז? החלטתם כבר איזו רשת חברתית מתאימה לכם?  רוברט מקצסני וגון ניקולס, מחבריו של הספר החדש "The Death and Life of American Journalism", מדברים על מותו של הענף ועל מה שלדעתם יסייע להקימו לתחייה (בשתי מלים: סובסידיות ממשלתיות).  שבוע אחרי ש"לה-פיגארו" ו"לאקספרס" הצרפתיים הודיעו שיתחילו לגבות תשלום עבור תכניהם האינטרנטיים, הקימו שני עיתונים אירופיים אחרים, גרמניים הפעם, "חומות תשלום" לאתרי האינטרנט שלהם.  ובינתיים, סקר מקיף של מכון נילסן מגלה ש-85% מגולשי האינטרנט אינם מתלהבים, בלשון המעטה, מלפתוח את הארנק בעת הגלישה.  עורך ה"סאנדיי טיימס" בדימוס, הארי אוואנס, נשא בניו-יורק הרצאה עמוסת פאנץ-ליינים שנגעה בהווה ובעתיד של העיתונות, בחשיבותה של עיתונות חוקרת ובסיבות שלדעתו "חומות תשלום" אינן רעיון מוצלח במיוחד. דאחקה לדוגמה: "להיות עיתונאי כיום זה קלי קלות. כבר לא צריך אפילו לספור את המלים לבד".  לאיסלנד יש תוכנית שאפתנית להפוך לבירה העולמית של העיתונות החוקרת.  ה"וושינגטון פוסט" מסביר מדוע כל-כך קשה להיות עיתונאי באיראן.  חוקים חדשים ונוקשים באזרבייגן ימנעו מעיתונאים לצלם ו/או להקליט אדם ללא אישורו המפורש.  שבע שנים אחרי פרוץ המלחמה בעיראק, מנסה "פרונט ליין" להעריך את חלקם של 3,000 העיתונאים שדיווחו עליה.  מגיש טלוויזיה בן 70 מה-BBC, שהודה בשידור שהרג את המאהב שלו, שגסס מאיידס, נעצר על-ידי המשטרה.  בצל טענות על כך שמקסיקו הפכה לאחד המקומות המסוכנים ביותר בעולם לעיתונאים, מינו השבוע הרשויות תובע חדש שתפקידו לעסוק בפשעים נגד אנשי תקשורת. בקרוב: תובע חדש שתפקידו יהיה לעסוק בפשעים נגד תובעים שעוסקים בפשעים נגד אנשי תקשורת.  ה"שיקגו סאן טיימס" סיפר השבוע לקוראיו על ארוחת הערב הרומנטית של הנשיא אובמה ורעייתו לכבוד יום האהבה. הבעיה: הארוחה נערכה בשנה שעברה.  עיתונאים נפאלים שביקשו לחקור את רציחתו של גמים שה, מו"ל מקומי בכיר, הוזהרו שאם לא יפסיקו לדחוף את האף, גורלם יהיה דומה לזה של המו"ל המנוח.  וגם באריתריאה המצב אינו מזהיר עבור עיתונאים, כפי שאפשר ללמוד מסיפורו של יונאס אמבייה, עיתונאי שעבר בעשור האחרון מסכת של מעצרים והתעללויות, עד שברח מהכלא, ומהמדינה.  עוד עיתונאי שגזר והדביק פעם אחת יותר מדי נכנס לסטטיסטיקה. הפעם מדובר בכתב של ה"ניו-יורק טיימס", שתיבל את כתבות הכלכלה שלו במשפטים שנלקחו באופן קבוע מתוך כתבותיו של עמיתו מה"וול-סטריט גורנל". ועל כך נאמר: גם גנב, וגם טיפש.
article 9: 
תסכם את המאמר הזה במשפט אחד יא זבל!
האם מיזם החאמסות של עורך "ידיעות אחרונות" רון ירון הוא פרסום סמוי למוצר של זרוע אחרת של הקבוצה? הקדמה: אתמול התפרסם בעיתון שער אחורי בפריסה חגיגית ומיוחדת, שהוקדש כולו לאיור בשחור-לבן של חאמסה. "ידיעות אחרונות מזמין אתכם לצבוע את החאמסה לכבוד החיילים והשוטרים – ולהצטלם איתה", נכתב בכותרת העמוד. משני צדיה הודפסו הכיתובים "נלחמים בטרור" ו"תודה לגיבורים שלנו" (בפונט גדול במיוחד). "הם מגנים עלינו בגופם מדי יום, ונותנים את כל הנשמה כדי שאזרחי ישראל יוכלו, גם בימים קשים של טרור ומהומות, להמשיך בשגרת חייהם. עכשיו אתם יכולים לומר לחיילים ולשוטרים תודה צבעונית במיוחד – מכל הלב", נכתב מתחת לאיור. "אתם מוזמנים לצבוע את החאמסה הגדולה שבעמוד זה, לכתוב את שמכם, להצטלם איתה – ולהעלות את האיור המוכן לפייסבוק ולאינסטגרם של ידיעות אחרונות או ynet, תחת ההאשטג #תודהלגיבורים. גם כיתות, משפחות או קבוצות חברים יכולות לצבוע ולהצטלם יחד. צבעו את החאמסה בעפרונות, בטושים, בצבעים זוהרים או עדינים, לבד או עם הילדים. הכל כדי להראות לאנשי כוחות הביטחון שלנו שגם כאשר הם עומדים אל מול הסכנה – הם אף פעם לא לבד. לא חייבים לצבוע הכל. אפשר להכניס קצת צבע. והעיקר – לשתף". כפי שניתן לראות, מדובר בטקסט שיווקי מובהק, ובעצם הזמנה לקמפיין קידום לכל דבר – כולל ההכוונה המדויקת להפצה ושכפול ברשתות החברתיות השונות. אבל מה מנסים לקדם ב"ידיעות אחרונות" באמצעות הקריאה הנרגשת? מובן שיש כאן המשך של הקו שעליו הוחלט בעיתון לאחר ההפסד בבחירות (הדגשת העממיות וה"פטריוטיות" של העיתון, בניסיון לכבוש בחזרה את לבם של הקהלים שמאסו במלחמתו של "ידיעות אחרונות" בנתניהו), וברור גם כי מילוי ההוראות והפצת החאמסה הצבועה הם למעשה פרסום של העיתון עצמו, שהלוגו שלו מודפס בגדול בראש הדף (שמופץ גם ברשת באמצעות דף הפייסבוק ואתר ynet), בדומה לאופן בו בנקים (למשל) מפרסמים את עצמם על גבי דגל ישראל ביום העצמאות ועל גבי מדבקות פטריוטיות בתקופות מלחמה. אך מדוע הוחלט דווקא על הדרך הביזארית הזו (למרבה האירוניה, סמל החאמסה שאוב בכלל מהמסורת המוסלמית, ומייצג את ידה של פאטמה, בתו של הנביא מוחמד), והאם הדבר קשור לטרנד הצביעה למבוגרים ולעובדה שהוצאת הספרים של "ידיעות אחרונות" מנסה להוביל אותו בישראל? ייתכן, כמובן, שמדובר בצירוף מקרים, אך לאחרונה התפרסמה ב"לאשה" כתבה רחבת היקף על הטרנד המסחרי: "צביעה במקום עצבים: טרנד חוברות צביעה למבוגרים, מרגיע ובריא למוח", ממליצה כותרת הכתבה מ"לאשה" (מגזין מבית "ידיעות אחרונות") שהתפרסמה גם באתר xnet, גם הוא מבית "ידיעות אחרונות". ב"לאשה" הציעו גם שער לצביעה (בתצלום למעלה). "ידיעות אחרונות" גם פרסם קופון שהזמין את הקוראים לרכוש את ספרי הצביעה של הוצאת "ידיעות אחרונות". "המנויים נהנים מטרנד הצביעה העולמי!", נכתב במרכז המודעה לסדרת הספרים, שהוצעו למכירה במחיר מבצע של 19.90 שקל כל אחד (בתנאי שיירכשו בסניפי סופר-פארם). למעשה, גם לצדה של החאמסה עצמה, בשולי הדף, נכתב אתמול כך: "האיור מתוך חוברת תופסים צבע בהוצאת ידיעות-שורות". הכיתוב המסגיר מופיע בחלק מהגליונות - אך נעלם מאחרים. האיור עצמו, אם תהיתם, כולל סמלי המגן-דוד שבמרכזו, לקוח בכלל מאתר התמונות הבינלאומי "שאטרסטוק" וצויר על ידי המאייר דימיטרי פנקובק, תושב בלרוס.
article 10: 
תסכם את המאמר הזה במשפט אחד יא זבל!
שיטוט אקראי באתר הישראלי של חברת כי"ל עלול ליצור את הרושם שמדובר בארגון חדש שכל ייעודו שמירה על הסביבה. הגרפיקה העדינה של הידיים שעוטפות את הכדור הכחול והלוגו ההייטקיסטי החדש לא משאירים מקום לספק. תחת הלשוניות "קיימות", "אחריות" ו"מחויבות" מתחבאים סיפורים יפים והצהרת כוונות על האופן שבו כי"ל פועלת להגן על הסביבה, והכל עטוף בתמונות של אנשים מחייכים וטבע. רוצים לשחק ב"מכבסה הירוקה"? לחצו על התמונה מה שלא מוזכר שם למשל הוא שמדובר בקונצרן ענק בבעלות עידן עופר, שחברות רבות שבשליטתו מככבות כבר שנים במקומות הראשונים במדד ההשפעה הסביבתית השלילית של המשרד להגנת הסביבה. וכי"ל אינה היחידה. גם האתר של טורבינת הגז "חגית" של חברת החשמל מציגה את אותו הניחוח. בפתח האתר מוצגת תמונה ובה מרבצי דשא גדולים וירוקים ופרות חומות רועות בחופשיות באחו. כאילו במקרה, מאחור, נמצאת תחנת כוח שהמשרד להגנת הסביבה דירג לאחרונה במקום החמישי במדד הפליטות. שמה של "חגית" נכלל גם בין עשרים החברות במדד ההשפעה הסביבתית האחרון. התמונה הפסטורלית של הפרות לא רק שאינה משקפת את מציאות הזיהום, אלא שהיא אף אינה נאמנה למציאות בשטח: הפרות ומרבצי הדשא הודבקו במלאכת פוטושופ גסה, ודי בהגדלת התמונה כדי לראות את התפרים. את אותם התפרים בדיוק, ראה בתחילת החודש כתב "שקוף" דרור גורני, שביקר בכנס של ארגון "מעלה" שבו החברות המזהמות ביותר במשק קיבלו ציון על מאמץ סביבתי. "למרות מטרתו החשובה של הארגון, לא מעט פעמים נראה שדווקא החברות המזהמות ביותר במדינה מקבלות ממנו ציון סביבתי מושלם", כתב גורני, שתיאר כיצד המקום שובץ בעציצים ירוקים ואמירות ריקות שצבעו הכל בצבעי הסוואה.במילים אחרות, החברות המזהמות במשק עושות כל מאמץ כדי לטשטש ולשטוף בירוק את תרומתן לזיהום בארץ. האם הן מצליחות? אספנו ציטוטים מהאתרים של חלק מעשרים החברות במדד המפעלים המזהמים, ומבחר מייצג של ארגוני סביבה וארזנו אותם לחידון – האם מדובר בארגון ירוק, או כזה שרק מעמיד פנים כדי לטשטש את הנזק? היכנסו וגלו. 
article 11: 
תסכם את המאמר הזה במשפט אחד יא זבל!
בלילה שבו נחתם ההסכם הקיבוצי בין עובדי "מעריב" לבין שלמה בן-צבי, הסתודד הבעלים החדש של "מעריב" עם מקורבו אודי רגונס (בעבר סמנכ"ל "מקור ראשון" וכיום ב"מעריב") ושוחח עימו על חגי מטר, יו"ר ועד העובדים בעיתון. כך טוענת גבי גולדמן, עורכת חדשות חוץ ב"מעריב" וחברת ועד העיתונאים, בתצהיר שהגישה בשבוע שעבר לבית-הדין לעבודה בתל-אביב באמצעות עו"ד אמיר בשה. הנהלת "מעריב" טוענת כי אי-קליטתו מחדש של מטר ב"מעריב" נבעה מהחלטה של עורך מקומוני הקבוצה דאז, יובל היימן, ונבעה משיקולים כלכליים ולגיטימיים בלבד. בארגון העיתונאים דוחים גרסה זו וטוענים כי ההחלטה בעניינו של מטר התקבלה בדרגים הגבוהים של ההנהלה, בשל היותו יו"ר הוועד. "בליל החתימה על ההסכם הקיבוצי, לילה שבו היו שני הצדדים שקועים במו"מ קדחתני שהסתיים בשעה שש בבוקר, נתקלתי בסצינה שעוררה את חשדי", מצהירה גולדמן. "בנקודה מסוימת, שבה הצוותים התפצלו להתייעצויות ודיונים פנימיים, הסתובבתי אנה ואנה במשרד הגדול (בחיפוש אחרי שירותים), כאשר לפתע מצאתי עצמי עומדת מול שלמה בן-צבי, מבעלי המשיבה, ויד ימינו אודי רגונס, כיום סמנכ"ל במעריב, שהסתודדו בקצה של מסדרון מרוחק. "ניכר היה כי השניים חיפשו את המקום המבודד ביותר במשרד הגדול שבו נוהל המו"מ, משרדם של צלמאיר, פילוסוף, טולדנו, באי-כוח המשיבה דאז, וכל שפת הגוף שלהם רמזה כי מדובר בנושא חשוב ומתוח. חייכתי אליהם לשלום והמשכתי בדרכי, אולם הסקרנות העיתונאית שלי גרמה לי להשתהות מאחורי כוננית ספרים כדי לנסות לשמוע מה הביג דיל. עמדתי שם כדקתיים, ולמרות שלא שמעתי משפטים שלמים, הצלחתי בבירור לשמוע שם שחזר בשיחתם שוב ושוב – חגי מטר. "אני זוכרת היטב כי חזרתי לחברי בתחושה קשה שלפיה משרתו של חגי מטר בסכנה מוחשית. התלבטתי אם לחלוק עימו ועם היתר את המידע, והחלטתי שלא לעשות כן, כדי שלא להוסיף עוד דאגה אחת לדאגות הרבות שהעכירו את מצב רוחנו באותו לילה, ומתוך אמונת תם כי מעסיק שרוצה בטובת העובדים לא יפטר יו"ר ועד בזמן מאבק עובדים. בדיעבד אני מצרה על כך שלא אמרתי דבר". לטענת גולדמן, מטר היה "הרוח החיה מאחורי התארגנות העיתונאים במעריב עוד מיומה הראשון", ואי-קליטתו מחדש גרמה נזק לוועד. בוועד "מעריב" נותרו רק שני חברים פעילים, היא והכתב יובל גורן, ושניהם "כורעים תחת העומס, הן האובייקטיבי והן הרגשי". לטענתה, "נסיונות רבים לגייס חברים חדשים לוועד נתקלו בתגובות מהססות, מכיוון שאנשים חוששים מגורל דומה כשל חגי מטר. אני עצמי הרגשתי לא פעם, בהולכי במסדרונות מעריב, כאילו על מצחי מצוירת מטרה, ואף הבעתי בפני חברי ובפני ארגון העיתונאים וההסתדרות חשש שיפטרו אותי כמו שפיטרו את חגי". גולדמן מציגה תמונת מצב עגומה, שבה בשבועות האחרונים "כל הישגי מאבק העיתונאים מתמסמסים". לטענתה, מאז החתימה על ההסכם הקיבוצי, הנהלת "מעריב" "התנהלה כיריבה של הוועד ולא כפרטנרית ליחסי עבודה קיבוציים". גולדמן טוענת כי חברי הוועד נאלצו לרדוף אחר ההנהלה כדי לשמוע ממנה על כוונותיה; כי ההנהלה סירבה לנהל מו"מ עם הוועד; וכי ההנהלה פנתה לעובדים בהסכם הקיבוצי והציעה להם לעבור לחוזה אישי "בשכר ובתנאים נמוכים יותר ולא – יבולע להם באמצעות פיטורים". לדבריה, ניכר חוסר תום הלב של הנהלת "מעריב", שביד אחת מבקשת לפטר עובדים מאורגנים ומנגד הבעלים בן-צבי מודיע כי החברה נמצאת על סף רווחיות, כפי שדווח באתר זה. גולדמן עתידה להיחקר על תצהירה בדיון שיתקיים מחר בבוקר בבית-הדין. 21961-11-12
article 12: 
תסכם את המאמר הזה במשפט אחד יא זבל!
 השבוע עסקה התקשורת רבות בעדותה של המיליארדרית שרי אריסון, בעלת השליטה בבנק הפועלים, ולפיה היא שומעת קולות ומקבלת מסרים על העתיד להתרחש בעולם ופועלת בהתאם לכך. עמנואל רוזן משוחח עם נחמיה שטרסלר, פרשן כלכלי ב"הארץ" ובערוץ 2, ועם חברת-הכנסת לשעבר זהבה גלאון (מרצ) על הסיקור שקיבלה אריסון. האם יש מקום לדאגה כתוצאה מהתבטאויותיה של אריסון? האם המתקפה על אריסון נובעת מכך שהיא אשה, והאם התקשורת הגזימה בביקורתה?  אף ערוץ לא רכש בינתיים את זכויות השידור לליגת הכדורגל הבכירה בישראל. עמנואל רוזן משוחח על כך עם שלומי ברזל, עורך מדור הספורט ב"הארץ", ועם אורי שילה, מנכ"ל ההתאחדות לכדורגל. האם המשבר הכלכלי אשם במצב? האם האשמה בהתנהלות ההתאחדות לכדורגל, או אולי האשם דווקא באייל ברקוביץ, פרשן בשידורי הליגה המעביר ביקורת חריפה על רמת השחקנים?  אורלי אזולאי על ברק אובמה ועמנואל רוזן על נוחי דנקנר ושרי אריסון.
article 13: 
תסכם את המאמר הזה במשפט אחד יא זבל!
אמיתי זיו, כתב התקשורת של "דה-מרקר", התייחס היום לדברים שאמר שאול אמסטרדמסקי בראיון ל"העין השביעית" בתחילת החודש לרגל זכייתו בפרס סוקולוב. אמסטרדמסקי הוא כתב העיתון הכלכלי המתחרה, "כלכליסט". זיו פירסם את הדברים ב"מכתב פתוח" שאליו הפנה מחשבון הטוויטר שלו (לקריאת המכתב המלא). אחרי שהחמיא לעמיתו על עבודתו העיתונאית, ולפני שחתם את דבריו בשבחים נוספים, כתב זיו: "תהיתי קצת על האמירה שלך בעין שדה-מרקר עיתון ימני מאוד. הם הסוו את זה יופי, אבל זה עיתון ימני מאוד. זו קביעה מאוד משונה בעיני", מאחר ש"דה-מרקר" "העלה על נס את המודל הסקנדינבי" ועוסק ב"משכורות העתק של בכירי המשק", "שילוב חרדים וערבים בשוק העבודה", "אי-השוויון והעוני". "ואם אנחנו כזה עיתון ימני, עיתון של טייקונים יעני", כותב עוד זיו, "איך תסביר את זה שהבנק הגדול במדינה הפעיל עלינו חרם פרסומות ארוך? ואחר-כך חברת הסלולר הגדולה במדינה, ורשת הקמעונות הגדולה במדינה? וכל אותה תקופה המשיכו לזרום התקציבים של אותם גופים לעיתון שלך". עוד הוסיף זיו: "האם יש איזה שמאלן כלכלי שלא מקבל אצלנו אינצים? שלי יחימוביץ, יוסי זעירא, מומי דהן וכל שם אחר שתעלה – קיבל ומקבל אצלנו נייר בנדיבות יותר מבכל עיתון אחר. ובוא נדבר רגע על המחאה החברתית. איפה אתם הייתם? כי אני יודע איפה אנחנו היינו – בשדרה. דה-מרקר תמך ללא סייג במחאה החברתית. גליונות הארץ חולקו חינם לאוהלים, ואפילו הוצאנו גליון מחאה מיוחד שחולק בהפגנות". זיו התייחס גם להתבטאות אחרת של אמסטרדמסקי: "לא מבין את האמירה שלך לגבי זה שדה-מרקר מנסה להסוות את המסר שלו", כתב זיו, "זו אמירה מתנשאת, לאמור: אל תאמינו להם, אני יודע מאיזה חומר הם עשויים באמת. אפשר להאשים את דה-מרקר בהרבה דברים, אבל אי-אפשר להאשים אותנו שאנחנו מעבירים מסרים מעורפלים. כשכתבים בעיתון, ואני ביניהם, נפגשים עם בכירים במשק, אם כבר, מאשימים אותנו בבולשביזם, לא בהיפר-קפיטליזם". לבסוף כתב זיו על יחסו של העיתון שבו הוא כותב לסוגיית האיגודים המקצועיים: "אני יודע, אני יודע. העבודה המאורגנת. אודה ולא אבוש. בנושא הזה דה-מרקר לוקח עמדה שאינה מתיישבת עם עמדת הסתדרות העובדים. אני לא מסקר את עובדי הנמל וחברת החשמל (תודה לאל), אבל כמי שכן מסקר את נושא הדואר ובמידה פחותה את מכון התקנים, אני גאה בעמדה שהעיתון לוקח כנגד הוועדים החזקים. בעיני זו אחת מבעיות היסוד במשק. באותה נשימה אזכיר שעמדנו דווקא לצדם של עובדי HOT ופלאפון ושרוב כתבי דה-מרקר בעצמם מאוגדים".
article 14: 
תסכם את המאמר הזה במשפט אחד יא זבל!
הסיפור הגדול של השבוע בתחום המדיה הוא ללא ספק פרשת הפלגיאט שבה מצאה את עצמה מעורבת מאורין דאוד, בעלת הטור הנודעת של ה"ניו-יורק טיימס". בטורה מיום ראשון האחרון (17.5.09) עשתה דאוד שימוש בכמה שורות שנלקחו מבלוג האקטואליה "Talking Points Memo", ולא נתנה קרדיט לגוש מרשל, האיש שכתב אותן. דאוד הנבוכה התנצלה, ואמרה שזה היה בטעות, ומרשל האבירי כתב בבלוג שלו שמבחינתו מדובר במים מתחת לגשר. ובכל זאת, התקשורת חגגה את הסיפור הזה לדעת. הסיבה? במשך תקופה ארוכה ה"טיימס" מתלונן על כך שהאינטרנט בוזז את חומריו. עכשיו, כשה"טיימס" סוף-סוף נתפס בוזז חומר שמקורו באינטרנט, האינטרנט פשוט לא יכול היה להתאפק מלפצוח בחגיגות.  דאוד נתפסת על חם על-ידי קורא ערני של גוש מרשל >> דאוד מתנצלת ואומרת שזה לא היה בכוונה >> גוש מרשל סולח לדאוד בבלוג שלו >> האינטרנט חוגג את עצמו לדעת >> ענף הירחונים ממשיך לגסוס. דו"ח שמסכם את המחצית הראשונה של 2009 פורסם השבוע ומלמד שמגזיני אמריקה סובלים מירידה של 23% בהכנסות ממכירת מודעות לעומת אשתקד. רק שמונה ירחונים, מבין 118 שנכללו בדו"ח, דיווחו על עלייה כלשהי בהכנסות (רובם עוסקים בכושר, אחד עוסק בחקלאות, ואחד בציד). הסובלת הגדולה מכולן היא ענקית המגזינים Conde Nast, שצפויה להפסיד השנה מיליוני דולרים. זו החברה שמוציאה, בין השאר, את "ווג", "GQ" ואת ה"ניו-יורקר". בין הירחונים של החברה שנמצאים במצב הגרוע ביותר אפשר למצוא את "Wired", שאצלו חלה ירידה של 50% במספר המודעות. מו"ל העיתון סיפר ל"ניו-יורק טיימס" שהתוכנית שלו להצלת הספינה מטביעה כוללת בעיקר תפילה וציפייה לנס.  הנתונים העגומים >> ב-"Wired" מתפללים לנס >> מגזין אחר שאיום סגירה ממשי מרחף מעל ראשו הוא "Paste", מגזין מוזיקה שיוצא באטלנטה ורואה אור ברחבי העולם בכ-200 אלף עותקים בחודש. במאמץ אחרון להציל את מקום העבודה שלהם פנו העורכים לקוראיהם כשהם, פחות או יותר, מתחננים לתרומות. לעזרת "Paste" נחלצו 75 אמנים, וביניהם להקות ידועות דוגמת The Decemberists, Indigo Girls ו-She & Him, שהסכימו לתרום משיריהן לקוראים שיכניסו יד לכיסם כדי להציל את העיתון.  פרטי הקמפיין להצלת "Paste" >> נמצא מודל כלכלי שיציל את העיתונות: גברת אמידה העונה לשם לואיסה שילמה 13 אלף דולר כדי לכתוב בלוג ב"הפינגטון פוסט". התפקיד הנחשק נמכר במכירה פומבית, והכסף ייתרם לצדקה. מדוע הסכימה לואיסה לשלם עבור התפקיד? "אריאנה הפינגטון היא האלוהים שלי, ואני משתחווה לה", סיפרה לאתר הרכילות "Gawker". "חוץ מזה, ההפינגטון פוסט נראה כמו מקום טוב להתחיל בקריירת כתיבה". אם עוד כמה עשירים משועממים ילכו בעקבותיה, אפשר יהיה להתחיל לדבר על היחלצות מהמשבר.  הסיפור ב"Gawker" >> טרנד הטוויטר עדיין מסרב לגווע, וכעת, משפשט ואחז גם בעיתונות המסורתית, נשאלת השאלה: על-פי אילו קודים אמורים לנהוג עיתונאים מכובדים בעודם מעדכנים את המזדנבים שלהם בזוטות שאורכן לא יותר מ-140 תווים? על-פי ממצאיו של גו סטראפ, שהתפרסמו ב"אדיטור ופבלישר", בין העיתונים שנוהגים חומרה יתרה עם כתביהם בכל הנוגע לכתיבה בפלטפורמות בלתי רשמיות אפשר למצוא את ה"וול-סטריט גורנל", ה"וושינגטון פוסט" וה"לוס-אנגלס טיימס". ה"ניו-יורק טיימס", לעומת זאת, מחמיר פחות. כתוצאה מכך, מספר סטראפ, כבר הספיק העיתון לסבול מכמה מקרים שבהם דלף לטוויטר מידע מישיבות המערכת.  מאמרו של סטראפ ב"אדיטור ופבלישר" >> אחרי עיתוני ה"מטרו", מגיע תורו של עיתון ה"טקסי". בהודו הושק השבוע "MumBaee", עיתון חדש שיוצא לאור בלמעלה מ-30 אלף עותקים על-ידי איגוד נהגי המוניות של מומבאי, ומחולק חינם לנוסעי צי הרכב העצום שלו.  הידיעה ב"אינדיה ניוז" >> חביב המדור, איש התקשורת הפופולרי גלן בק, שנוטה לזרוע היסטריה, להפיץ תיאוריות קונספירציה ולפרוץ בבכי במסגרת תוכניתו בערוץ פוקס ניוז, התארח השבוע בתוכנית "The View" וקיבל על הראש מחבורת הקצקעס שיושבות בפאנל. בין השאר כונה בק על-ידי וופי גולדברג "A lying sack of dog mess", שזו הדרך האמריקאית להגיד למישהו בטלוויזיה שהוא חתיכה של חרא. משם זה רק הלך והידרדר.  וופי אומרת לגלן בק מה היא חושבת עליו >>
article 15: 
תסכם את המאמר הזה במשפט אחד יא זבל!
בג"ץ 8091/06 בפני: כבוד השופט ד חשין העותרים: 1. נ.ט.ו. רשתות גלובליות (ישראל) בע"מ 2. N.T.V Hungry Commercial Limited Liability Company נ ג ד המשיבים: 1. שר התקשורת 2. המועצה לשידורי כבלים ולשידורי לווין 3. ערוצי זה"ב ושות 4. מת"ב-מערכות תקשורת בכבלים בע"מ 5. תבל-תשדורת בינלאומית בישראל בע"מ 6. די.בי.אס. שרותי לווין (1988)בע"מ 7. וש טלקנל בע"מ עתירה למתן צו על תנאי וצו ביניים העותרת 1 היא נציגה בישראל של העותרת 2, חברה זרה המפעילה את ערוץ NTV-MIR, (להלן: הערוץ). העותרות מבקשות צו על תנאי המורה למשיב 1 לנמק מדוע לא יעניק להן, באמצעות משיבות 6-3, היתר לכלול פרסומת ישראלית בשידורי הערוץ. כן מבקשות הן צו על תנאי שיורה למשיבה 2 (להלן: המועצה) לשקול מחדש את החלטתה האוסרת על הערוץ להמשיך ולשלב פרסומות ישראליות בשידוריו, ולהאריך את המועד שנקבע להפסקת שידור פרסומות אלו. כן התבקש צו ביניים, שיורה למועצה שלא לאכוף על משיבות 3-6 את החלטותיה האוסרות על הערוץ שידורי פרסומת ישראלית, ויורה גם לאחרונות שלא לבצע החלטות אלה. העתירה באה בעקבות ס 6כד(א) לחוק התקשורת (בזק ושידורים), תשמ"ב-1982 הקובע כי בעל רישיון כללי לשידורי כבלים לא יכלול פרסומת בשידוריו ובעקבות בג"ץ טלקנל בו הורה בג"ץ לערוץ RTVi (המיועד בעיקר לציבור בישראל או לחלק ממנו) על איסור פרסומת, לאחר מתן 3 חודשי התארגנות, שבעקבותיו הודיעה המועצה למשיבות 3-6 כי הן נדרשות לפעול להפסקת שידורי פרסומות ישראליות גם בערוץ NTV, עד 4.10.2006. בית-המשפט העליון דחה את הבקשה למתן צו ביניים ופסק כי: הנחת המוצא היא, כי שידורי ערוץ NTV מיועדים בעיקרם לציבור בישראל או לחלק ממנו. משכך, ולאור בג"ץ טלקנל, אין הערוץ רשאי לכלול בשידוריו פרסומות ישראליות. לפיכך, אין מקום ליתן צווי ביניים כמבוקש, שכן הדבר יאפשר לערוץ NTV להמשיך ולשדר פרסומות ישראליות בניגוד לחוק. מסקנה זו מתחזקת לאור ההפליה שתיווצר אם יינתן הצו המבוקש, בין ערוץ NTV לערוצים זרים אחרים, שהאיסור לשדר פרסומות ישראליות חל אף עליהם. אין דומה הפליה פסולה זו להבחנה הכשרה והמותרת שבין ערוצים אלה לבין הערוץ שמפעילה טלקנל, בהיות האחרון ערוץ ייעודי, המורשה לפי חוק לשדר פרסומות. אף בקשת העותרות לדחות את המועד שהחל ממנו אסור יהיה לערוץ לשדר פרסומות ישראליות נדחתה, שכן נמצאים אנו מעבר לתקופת שלושת החודשים שבהם היה על העותרות להתארגן לקראת אכיפת האיסור על שידור פרסומות ישראליות בערוץ. היעתרות לבקשת העותרות תיצור הפליה בין הערוץ לבין ערוצים אחרים, שנאלצו להסתפק בשלושה חודשי התארגנות. סיכויי העתירה קלושים ככל שהיא נוגעת לבקשה להתיר שידור פרסומות ישראליות עוד בטרם נתן המשיב 1 החלטה בעניין זה. אשר למאזן הנוחות, אין צורך להכריע במחלוקת שבין העותרות לבין טלקנל בעניין זה. האיסור על שידורים המיועדים בעיקרם לציבור בישראל או לחלק ממנו, אינו מופנה אך כלפי העותרות, אלא על כל ערוץ המשדר שידורים כאלה. לפיכך, אף אם נניח כי הערוץ ייפגע כתוצאה מהאיסור על שידור פרסומות ישראליות, הרי שפגיעה זו היא בבחינת תוצאה טבעית של אכיפת החוק. בדיוק לשם מזעור פגיעה אפשרית מעין זו נועדו 3 חודשי ההתארגנות. לקריאת פסק הדין המלא
article 16: 
תסכם את המאמר הזה במשפט אחד יא זבל!
האירוע הגדול הראשון שצריכה הייתי לסקר ככתבת "די-צייט" שזה עתה הגיעה לישראל היה הטבח שביצע ברוך גולדשטיין בחברון. כבר אז הבחנתי באופיים המיוחד של דיווחי הטלוויזיה הישראלית. במשך ימים שלמים שודרו דיווחים מיוחדים על הנושא, אותן תמונות זוועה הוצגו שוב ושוב לפרטי פרטיהן. אופי דומה לובש סיקורן של התקפות מחבלים על אזרחים ישראלים – מוצגים צילומים ארוכים וקלוז-אפס ממקום התרחשות הרצח. לאחר רצח רבין ראיתי כיצד נוטלת על עצמה הטלוויזיה את תפקיד הפסיכותרפיסט של עם שלם. מי שהיה משותק מרוב אבל יכול היה להשתתף בהתרחשויות ולהתייחס יום ולילה מול המסך הקטן. העובדה שמהדורת "מבט" עוסקת במשך קרוב לשעה אך ורק בהתרחשויות בישראל ובאזור נותנת לצופה, לעתים קרובות, את התחושה שהוא נמצא במרכז העולם. העורכים במערכת לענייני פנים נאלצים להזכיר מדי פעם שיש סכסוכים, משברים קואליציוניים או בחירות גם במקומות אחרים בעולם.   מרחק זה מכביד במדינה שבה החדשות נשמעות מדי שעה, אפילו בזמן נסיעה באוטובוס ציבורי. אכן, קורה כאן לא מעט, אולם גם כלי התקשורת מדווחים הרבה מאוד. שני העיתונים היומיים הגדולים, "ידיעות אחרונות" ו"מעריב", נאבקים על התפוצה, ומאבק זה משתקף, כמו בכל מקום, בעיקר בכותרות צעקניות ולאו דווקא בעליית רמת הכתיבה העיתונאית. פירושו של דבר הרבה "בלה-בלה", שבארצות אחרות מופץ על-ידי "העיתונות הצהובה". מאידך, אין בישראל, למרבה המזל, אף לא עיתון אחד מסוג ה"בילדצייטונג" הגרמני או "הסאן" האנגלי. לעיתונות ה"בלה-בלה" יש לשייך, בעיני, גם את העיסוק הרעשני במשפחת נתניהו. אין ספק שראש הממשלה, הדוגל בסגנון פוליטי פסבדו-אמריקאי, הביא זאת על עצמו. אולם, אפילו כמשקיפה מן הצד אינני יכולה להשתחרר מהחשד שאילו היה זה שמעון פרס שהיה מבזבז 3,000 דולר בבית-מלון בדאבוס, היתה לכך תהודה פחותה בהרבה. במקרה זה, ייתכן שהגישה התקשורתית השלילית, שנתניהו כה מרבה להתלונן עליה, מילאה בכל זאת תפקיד מסוים, אם כי קטן, שכן יש מספיק סיבות אחרות, ראויות, לדיווח ביקורתי. התחרות על התפוצה מוליכה, לעתים, לפרסום סנסציות שהאקטואליות שלהן אינה עולה על 24 שעות. אולם כיוון שידיעות ישראליות המוצגות כחשובות מאומצות כמעט מיידית על-ידי כתבי העיתונות הבינלאומית, מופיעים בתקשורת האירופית והאמריקאית דיווחים על אודות אירועים שכבר אינם אקטואליים. לדוגמה, דיווח על ראיון עם פרופ זאב מעוז, מנהל המכון ללימודים אסטרטגיים באוניברסיטת תל-אביב, שבו הוא מתייחס במלוא הרצינות לאפשרות של פוטש צבאי בישראל, הופיע ביומון הגרמני "פרנקפורטר אלגמיינה צייטונג", אף שבאותה עת שוב לא זכה כלל לתשומת לב ציבורית. דיווח זה הוביל לקריאה טלפונית אלי ממרכז השבועון "די-צייט" בגרמניה, שעורכיו רצו מאמר מפורט בנושא לשבוע לאחר מכן. לאחר כמה וכמה שיחות עם "יודעי דבר", אושר לי את אשר כבר שיערתי קודם לכן: שהנושא הוא "זבוב שתוחלת חייו היא יום אחד", כפי שאופייני לתנאי התקשורת הישראלית. אך כיצד להבהיר זאת למערכת שבועון הבית שלי, שעורכיו קראו זה עתה על הנושא בעיתון היומי החשוב בגרמניה? לא כל מה שהתקשורת הישראלית מייצרת מדי יום ביומו הוא באמת "אקטואלי" כפי שהוא מוצג. לעבוד ככתבת חוץ עבור שבועון מסוג "די-צייט" משמעו לדווח על התפתחויות ארוכות טווח. אולם, משום שכל העת מועברים מישראל כל-כך הרבה דיווחים אקטואליים, עלי ללחוץ על המערכת בהמבורג שוב ושוב שגם לה כדאי לפרסם נושאים חשובים שהם עדיין בלתי ידועים, ושאנחנו יכולים להדפיסם ראשונים. ברם, אם מתפוצץ מטען חבלה או יש התנגשויות אלימות, אין ברירה אלא להזיז מאמר מתוכנן על תום עידן הקיבוצים או על הקוניקטורה בתחום הטכנולוגיה המודרנית, לטובת המצב ה"אקטואלי באמת". גיזלה דאכס היא כתבת השבועון הגרמני "די-צייט" בישראל גיליון 9, יוני 1997
article 17: 
תסכם את המאמר הזה במשפט אחד יא זבל!
בדירתה של השחקנית אלפרידה ריטר, שזה עתה חזרה מרוסיה. מזוודות פרוקות למחצה. העיתונאים פיקסל, פייגל והלברשטאם מנופפים בזרועות ומציפים אותה בשאלות. שלושתם ביחד (בערבוביה): יש לך סימנים של הנאגאייקות [שוט רוסי]? בואי תראי אותם? אנו רוצים פרטי פרטים, details. איך הייתה המוסקוואיות? מה הרשמים שלך? את בוודאי סבלת נורא, את שומעת, בוודאי ס ב ל ת? פיקסל: תארי כיצד התייחסו אליך כאל אסירה! פייגל: אנא ספרי על רשמייך עבור מהדורת הערב! הלברשטאם: תארי עבור מהדורת הבוקר מה הייתה האווירה בדרך חזרה! אלפרידה ריטר (במבטא צפון גרמני ובחיוך): רבותי, אני מודה לכם על העניין הרב, זה באמת נוגע ללב, שהווינאים האהובים שלי שמרו את אהדתם אלי. אני מודה לכם מכל הלב, שכל כך טרחתם באופן אישי. הייתי בשמחה גם מחכה עם פריקת המזוודות, אולם אינני יכולה לומר לכם אלא שהיה מאוד מאוד מעניין, ששום דבר רע לא קרה לי ושהנסיעה חזרה היתה אמנם ארוכה, אבל אפילו לא במקצת קשה, ושאני (בטון שובב) מאוד שמחה להיות שוב בווינה האהובה. האלברשטאם: מעניין—כלומר הנסיעה חזרה היתה ארוכה—את מוכנה להודות בכך? פייגל: היא אמרה קשה. פיקסל: חכו רגע, את ההקדמה כתבתי כבר במערכת—רק רגע—(כותב)—מיסורי השבי הרוסי נפדתה, ולאחר נסיעה ארוכה וקשה הגיעה סוף-סוף ליעדה. האמנית הגירה דמעות שמחה, ביודעה על היותה שוב בעירה האהובה וינה. אלפרידה ריטר (מאיימת עם האצבע): דוקטור שלי, דוקטור שלי, את זה לא אמרתי, להיפך, אני אמרתי שבכל הקשור אלי אינני יכולה להתלונן על כלום. פיקסל: אהה! (כותב) האמנית מתבוננת כעת אחורה בשוויון נפש אירוני מסוים על מה שעבר עליה. אלפרידה ריטר: אבל מה זה?—אני חייבת לומר—לא, דוקטור, אני מזועזעת. פיקסל (כותב): אבל אז—כשהמבקר רענן את זיכרונה, היא ביטאה זעזוע. במלים נרגשות תארה ריטר כיצד ניטלה ממנה כל אפשרות להתלונן על היחס לו זכתה. אלפרידה ריטר: אבל דוקטור, מה אתה מנסה לעשות?—אני בשום אופן לא יכולה לומר... פיקסל: היא אפילו לא יכולה לומר. אלפרידה ריטר: אבל באמת—אני לא יכולה באמת לומר. הלברשטאם: אבל באמת, את לא יודעת שאפשר לומר הכל?! חברה יקרה, הביטי, קהל הקוראים רוצה לקרוא, את מבינה. את י כ ו ל ה לומר. אצלנו בוודאי, ברוסיה אולי לא, כאן תודה לאל יש זכות דיבור, לא כמו ברוסיה. כאן השבח לאל ניתן לומר הכל על המצב ברוסיה. האם ברוסיה התעניין עיתון כלשהו בך כמו כאן. נו אז! פייגל: ריטר, גלי תבונה. האם את חושבת שקצת פרסומת תזיק לך במקום שבו את עוד מתכוונת להופיע? נו אז! אלפרידה ריטר: אבל רבותי—אני לא יכולה—זה הרי מצוץ מהאצבע—לו הייתם רואים זאת בעצמכם—לו הייתה לי אפילו תלונה מזערית על הצקות ברחוב או במשרדים —אתם מעלים על דעתכם שהייתי שותקת? פיקסל (כותב): רועדת עדיין מהתרגשות, נזכרת ריטר כיצד ההמון ברחוב מעך את אצבעותיה, כיצד הציקו לה במשרדים כאשר העזה להביע תלונה מזערית וכיצד היא היתה חייבת לשמור על שתיקה בנוגע לכל החוויות האיומות הללו. אלפרידה ריטר: אבל דוקטור, אתה חומד לצון. אני יכולה לומר לכם אפילו שהשוטרים באו מאוד לקראתי, הושיטו יד היכן שיכלו. לא היתה לי בעיה כלשהי לצאת החוצה לכל מקום שרציתי, ולחזור הביתה אחר כך, אני מבטיחה לכם, לו הייתי מרגישה אפילו לשנייה אחת כאסירה... פיקסל (כותב): האמנית מספרת, שבמקרה אחד כאשר היא ניסתה לצאת החוצה, באו השוטרים לקראתה, אחזו בה בידה והחזירו אותה הביתה, ושלמעשה חיה חיי אסירה... אלפרידה ריטר: כעת אני באמת כועסת—אין זו אמת רבותיי-אני מוחה! פיקסל (כותב): היא באמת כעסה, בהיזכרה בחוויות אלה, במחאותיה חסרות הטעם. אלפרידה ריטר: אין זו אמת רבותיי! פיקסל (כותב): לא אמת? מה זאת אומרת לא אמת? כל מלה שכתבתי יצאה מפיך. מערכה ראשונה, תמונה 14, מתוך "ימי האנושות האחרונים: טרגדיה בחמש מערכות עם פתיח ואחרית דבר" מאת קארל קראוס, בתרגומה של ד"ר איריס רחמימוב מאוניברסיטת תל-אביב, מובאת כאן באדיבות האוניברסיטה Karl Kraus, Die Letzten Tage der Menschheit: Tragödie in fünf Akten mit Vorspiel und Epilog Edition 1926 (Die Fackel Wien, Leipzig) מה שנשמיד / אורן פרסיקו מי שצורך תקשורת באופן ביקורתי, חב חוב עצום לקרל קראוס גם אם מעולם לא קרא מילה אחת שכתב
article 18: 
תסכם את המאמר הזה במשפט אחד יא זבל!
חברות וחברים, בדרך לניצחון נוסף באחד המאבקים שלנו! דיווחנו לכם על זה ראשונים עוד כשזה היה בתנור, אך כעת זה סופי: מבקר המדינה קובע בדוח רשמי כי על כל איש ציבור לפרסם מדיניות למחיקת פוסטים ביקורתיים בדפיו הציבוריים, וכי חסל סדר חסימה שרירותית!  השנה אספנו יחד אתכם מידע על פוליטקאים שחוסמים אזרחים בעמודי הפייסבוק שלהם – ללא אזהרה מראש, וללא כל סיבה מוצדקת. כלומר מגיבים שלא התבטאו באלימות, אלא רק העבירו ביקורת מנומסת או שאלו שאלות – אוידו מדפים שאנו מממנים באמצעות כספי מיסים. אותם גולשים נחסמו מדפים שלא דנים בהם על עיצוב הסלון, אלא על התנהלות ציבורית. פנינו לוועדת האתיקה של הכנסת בנושא – וחסמו אותנו. עיתונאים אחרים? צחקו עלינו. לבסוף ערכנו סקר חסימות גדול יחד עם אסתי סגל, ופנינו למבקר (יחד עם רבים אחרים שנחסמו). כעת מבקר המדינה מתקין כללים דיגיטליים מעולים! "מניעת ביקורת לא נוחה לאיש הציבור או לגוף הציבורי" הוא אומר, אך אינה סיבה המצדיקה חסימה. לדברי המבקר, יש לנקוט תחילה ב"אמצעים שפגיעתם בחופש הביטוי פחותה, כמו מתן אזהרה או חסימה מוגבלת בזמן". המבקר קבע כי על גוף ציבורי או איש ציבור המפעיל דף פייסבוק ציבורי לפרסם מדיניות בדבר השימוש בדף ולקבוע נהלים. "על נוהלי השימוש לעלות בקנה אחד עם הזכות לחופש הביטוי ולכלול אמצעי תגובה מידתיים שיינקטו נגד המפרים את מדיניות השימוש בדף, כגון אזהרה קודם מחיקה או חסימה לזמן מוגבל בתגובה על ההפרות הראשונות". עוד הוא קובע שהסנקציות צריכות להיות מנומקות ויש לתעד את הטלתן. הכנסת והפוליטיקאים עלולים לא לאמץ את הנחיות המבקר בנושא. אך כעת עתירה שתוגש לבית המשפט בנושא תוכל להישען על פסיקתו! במיוחד מול שרים וראשי ערים (מול הח"כים פסיקת המבקר היא יותר בגדר המלצה, בניגוד לרשות המבצעת). אז מי מרים את הכפפה?   
article 19: 
תסכם את המאמר הזה במשפט אחד יא זבל!
אם תמונה שווה אלף מלים, אולי אפשר להסתפק בטקסט? מתברר שזאת עמדתו של ה"ניו-יורק טיימס". קוראיו של העיתון האמריקאי יכלו לקרוא שאת השער של הגיליון החדש של "שרלי הבדו" תעטר דמותו של הנביא מוחמד, בעינו דמעה, בידיו השלט "Je suis Charlie" ומעליו הכיתוב "הכל נסלח". אבל את הקריקטורה עצמה לא יכלו לראות. המאמר של רייצל דונאדיו מה-12.1.15 מתאר את ישיבת המערכת של 25 הניצולים מהטבח בשבועון הסאטירי, שהתנהלה במשרדי העיתון "ליברסיון", שהתנדב לספק את האכסניה הזמנית. בסיום הישיבה המוצלחת, כותבת דונאדיו, "בשמחה אם גם באירוניה", הם פרצו בקריאות "אללהו אכבר". המאמר מלווה בשלוש תמונות, באחת מהן נראים הניצולים העמלים על הגיליון שיודפס בחמישה מיליון עותקים, במקום 60 אלף שבשגרה. אבל הקריקטורה שבמרכז העניין, כמו גם הקריקטורות האחרות של מוחמד שפירסם "שרלי" בעבר, אינן ביניהן. צריך סיבה טובה כדי לא לכלול את הקריקטורות בכתבה הזאת ובדיווחים השונים על הפיגוע. האם הסיבה של ה"טיימס" היתה טובה דייה? רבים חשבו שלא. האומבודסמן של העיתון, מרגרט סליבן, הקדישה שני טורים לעניין. את ההחלטה לא לפרסם קיבל העורך הראשי דין באקט, היא כותבת, ונימק זאת כהתחשבות בקוראים: "יש לנו סטנדרט שמשמש אותנו נאמנה כבר זמן רב: יש הבדל בין עלבון שלא לצורך לבין סאטירה. רוב הקריקטורות הן עלבונות שלא לצורך". באקט הכחיש כי מדובר בכניעה לפחד מפני פעולת תגמול או דאגה לשלומם של אנשי ה"טיימס" ברחבי העולם. התייעצתי עם אנשי הדסק הבינלאומי, סיפר העורך, ואלה אמרו שהם אינם חוששים. ההחלטה היתה עקרונית, הצהיר. אפשר להבין זאת: ה"טיימס" לא היה מוצא לנכון לפרסם קריקטורות כאלה בימים כתיקונם, אז מדוע היום? אלא שאם אפשר להצדיק את אי-הפרסום של הקריקטורות הקודמות של "שרלי" בדיווחים לאחר הפיגוע, כאשר הפוקוס החדשותי היה הטבח עצמו והתמונה המרכזית היתה זירת האירוע רווית הדם, הרי כאשר במוקד נמצא הגיליון החדש, הדיווח ללא השער המדובר מעורר תחושת צדקנות יותר מאשר כבוד לקוראים רגישים. ואולי גם הערך החדשותי של הקריקטורות אינו מחריג אותן מההתנהלות בשגרה ואינו מצדיק את הפגיעה האפשרית ברגשות הקוראים? המוטו של ה"ניו-יורק טיימס", שמופיע בראש כל מהדורה, הוא "כל החדשות שראויות לדפוס". לפנינו, אם כן, דילמה בין "כל החדשות" לבין "הראויות לדפוס". כספינת הדגל של העיתונות האמריקאית, ה"טיימס" מושך תשומת לב רבה יותר, ובהתאם גם מעניק תשומת לב יתרה להצדקת החלטותיו. אבל כלי תקשורת אחרים נהגו באופן דומה. גם הרשתות CNN ו-NBC, כמו גם הסוכנות AP, לא פירסמו את הקריקטורות. "וושינגטון פוסט" נמנע בתחילה מפרסום הקריקטורות הישנות, בדומה ל"טיימס", מתוך רגישות לקוראיו (למעט במאמר דעה, בהחלטה של עורך הדעות), אבל בדיווחו על הגיליון החדש של "שרלי" הביא את תמונתו, וכך נהג גם ה"וול-סטריט גורנל". בטורה השני, לאחר הדיווח על השער של "שרלי", סברה האמבודסמן סליבן שה"טיימס" היה צריך להכריע באופן דומה: "קוראי העיתון לא היו צריכים ללכת למקום אחר כדי למצוא את התמונה". ייתכן של"ניו-יורק טיימס" היה קל לדבוק בעקרון אי-הפרסום מפני שעם האינטרנטיזציה של התקשורת, קשה להאמין שגם הקוראים הנאמנים ביותר לא נחשפו לתמונות. אפילו עיתונם האהוב סיפק קישור לתמונת השער החדש; כך הקוראים נחשפים למלוא האינפורמציה, בעוד שהעיתון יכול לשמור על העמדה הבלתי מתפשרת. אפשר לתהות: האם ההחלטה של באקט היתה נותרת בעינה גם בעידן לא מקוון, עת הקוראים היו תלויים במידה רבה בעיתון כדי להיחשף לתמונת השער של "שרלי"? כלי תקשורת אחרים הציגו עמדה עקרונית שונה בתכלית. פלטפורמות אינטרנטיות כמו "הפינגטון פוסט" ו"באזפיד" פירסמו את הקריקטורות מלכתחילה ובהבלטה. נח שכטמן, עורך ב"דיילי ביסט", שפירסם פאנל של הקריקטורות, אמר ל"קולומביה גורנליזם ריביו" ש"כלי תקשורת שמחליטים שלא לפרסם את התמונות האלה או לטשטשן ראויים לגינוי". עיתונים מרכזיים באירופה פירסמו גם הם את הקריקטורות, ביניהם "פרנקפורטר אלגמיינה צייטונג" הגרמני, "נויה זוריצר צייטונג" השווייצרי, "קוריירה דלה-סרה" האיטלקי וכמובן "לה-מונד" הצרפתי. אבל דווקא העיתון הדני "יילנדס פוסטן", שב- 2005 פירסם 12 קריקטורות של מוחמד שעוררו מהומה רבתי, שמר הפעם על שתיקה ויזואלית. העורך יורן מיקלסן מצוטט ב"קולומביה גורנליזם ריביו" כאומר: "אני שומר על זכותי כעורך לפרסם בעתיד קריקטורות מכל הסוגים. אבל לא עכשיו. האמת היא שמבחינתנו זה יהיה חסר אחריות לגמרי לפרסם כעת קריקטורות ישנות או חדשות של הנביא. רבים לא ירצו להודות בכך. אני מודה בכך, הגם שבחוסר רצון".
article 20: 
תסכם את המאמר הזה במשפט אחד יא זבל!
מהו מדור "הגנזך" דו"ח כספי, 2008 דו"ח כספי, 2009 דו"ח כספי, 2010 דו"ח כספי, 2011 דו"ח כספי, 2012 דו"ח כספי, 2013 דו"ח כספי, 2014 דו"ח מילולי, 2008 דו"ח מילולי, 2009 דו"ח מילולי, 2010 דו"ח מילולי, 2011 דו"ח מילולי, 2012 דו"ח מילולי, 2013 דו"ח מילולי, 2014 תקציר הליכי ביקורת מטעם רשם העמותות, 2015 חמשת מקבלי השכר הגבוה בעמותה, 2009 חמשת מקבלי השכר הגבוה בעמותה, 2010 חמשת מקבלי השכר הגבוה בעמותה, 2011 חמשת מקבלי השכר הגבוה בעמותה, 2013 חמשת מקבלי השכר הגבוה בעמותה, 2014 עמותת יתדות תשמ"ו להחדרת ערכי היהדות: תעודת רישום, 1986 נסחי חברה, יתדות ת.ש.מ.ו הוצאה לאור ופרסומים בע"מ: 22.4.18 | 8.4.21 עשיית שימוש כלשהו, לרבות עיון, קריאה והסתמכות על מסמכים כשהם לקוחים מתוך מדור זה, היא בבחינת הסכמה מכללא מצדו של עושה השימוש לעשות זאת באופן הוגן וסביר ובהתאם לכל דין, תוך הימנעות מהפרת זכויות כלשהי. המסמכים הנכללים במדור מפורסמים כפי שנתקבלו, ול"הצלחה" ו/או ל"העין השביעית" אין ולא תהיה כל אחריות ו/או שליטה על תוכנם, צורתם, שלמותם וכיו"ב. גולשים המחזיקים בידיהם מסמכים שיש תועלת בחשיפתם לאור השמש מוזמנים לפנות אלינו ולמסור אותם באמצעות כתובת האימייל contact@the7eye.org.il
article 21: 
תסכם את המאמר הזה במשפט אחד יא זבל!
גון סטיוארט, מנחה ה"דיילי שואו" בערוץ קומדי-סנטרל, הוא הסטיריקן המצליח והמפורסם ביותר בארה"ב. סקרים ומחקרים טענו כי התוכנית בהגשתו שקולה למשדרי חדשות רגילים מבחינת היקף המידע המוצעת לצופים, וכי עבור נתח גדול של צופי הטלוויזיה האמריקאים היא משמשת ספק המידע העיקרי של אקטואליה.  לכבוד פרשת האזנות הסתר, המאיימת על אחיזתו של רופרט מרדוק באימפריית העיתונות הגדולה בעולם, כמה קטעים מן התוכנית העוסקים באיל התקשורת – מ-2003 ועד לפרשה הנוכחית. קטעי הווידיאו מובאים כאן בהתאם לרשיון השימוש באתר התוכנית. The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook
article 22: 
תסכם את המאמר הזה במשפט אחד יא זבל!
 "תולעת המשפט" הוא פרויקט ביג דאטה שנועד "להנגיש בצורה פתוחה וגולמית נתונים על הנעשה בבתי-המשפט בישראל", כך על-פי הצהרת הכוונות של מייסדו, אנדי וורמס. וורמס שוחח על הפרויקט ועל תפיסת העולם שמאחוריו ב"קול העין", תוכנית הרדיו של "העין השביעית" וקול-הקמפוס. להלן גרסה ערוכה של השיחה שקיים איתו המנחה איתמר ב"ז. "תולעת המשפט", מספר וורמס, עושה שימוש במאגר הנתונים של אתר האינטרנט של הרשות השופטת, המציג מידע על התיקים המשפטיים הנידונים בבתי-משפט ברחבי הארץ. "תולעת המשפט עושה דבר מאוד פשוט: היא לוקחת את כל הנתונים ומכניסה אותם לגיליון אלקטרוני, כלומר לאקסל, כך שכל אחד יוכל לעבוד על זה עם כלים סטטיסטיים ומספריים ולעשות את הבדיקות שהוא מעוניין בהן ולהגיע למסקנות". איזה סוג של מסקנות אפשר להסיק מהמידע שהנגשת עד עכשיו? "למשל, כמה תיקים נפתחים בכל בתי-המשפט, כמה שופטים מטפלים בכמה תיקים, ובאיזה סוגים של תיקים. פרסמנו גם רבע מיליון רשומות של מינויים מקצועיים בשכר שנעשו בבתי-המשפט – בתי-המשפט בארץ, כשהם מנהלים תיקים, ממנים אנשי מקצוע כמו רופאים או עורכי-דין שמסייעים בתיק. "פעם פנה אלי עיתונאי שרצה לבדוק האם יש דפוסים שחוזרים על עצמם כשבתי-המשפט ממנים אנשי מקצוע – למעשה הוא רצה לבדוק האם יש איזושהי קומבינה שלפיה אנשי מקצוע מסוימים מקבלים הרבה יותר מינויים מאנשי מקצוע אחרים. לשמחתנו לא יצא מזה שום פרסום כי העיתונאי הגיע למסקנה שאין משהו חריג, שבאמת התיקים מפוזרים באופן די רחב בין מספר גדול מאוד של אנשי מקצוע. הדבר המעניין הוא שיש לנו את היכולת בתור אזרחים ובתור פעילים לבדוק את הרשויות שלנו ולעמוד על תפקודן". למה להנגיש מידע דווקא ממערכת המשפט? "מערכת המשפט היא מערכת מאוד חשובה בישראל, שנוגעת לכל תחומי החיים שלנו – לחיינו הפרטיים, לחיינו העסקיים וליחס בין האזרחים לבין הרשויות. למעשה, זו תמונת ראי של החברה כולה. אפשר לראות באיזה ערים מגישים הכי הרבה תביעות, איזה חברות ביטוח או חברות תחבורה מקבלות הכי הרבה תביעות, מה שיעור התביעות שנמצאות מוצדקות. דרך הסכסוכים, התביעות והתיקים בבתי-המשפט אנחנו רואים תמונת מצב של כל החברה הישראלית". ב"תולעת המשפט" אתה מתבסס על מידע פומבי שהממשלה מנגישה. איזה ציון היית נותן לממשלה בתחום תחזוקת מאגרי הנתונים הפתוחים שלה? "תולעת המשפט סורקת אך ורק את החלק הפומבי של אתר בתי-המשפט. לחלק החסוי אין לנו גישה. מצד אחד מערכת המשפט, בגלל הטבע והייעוד שלה, וגם בגלל החוקים בארץ, היא אחת המערכות הכי פתוחות בישראל – וכל אחד יכול להיכנס ולמצוא שם נתונים. מצד שני, המערכת מאוד קשה ומסורבלת לשימוש. אין למשל פונקציות של חיפוש או סטטיסטיקות". צריך לציין, מדובר בפונקציות מאוד בסיסיות. אם אני רוצה למשל לראות במערכת "נט-המשפט" את כל ההליכים שקשורים לאהוד אולמרט – אני לא יכול פשוט להקיש כמו בגוגל "אהוד אולמרט" ולקבל את כל התיקים. "זה לא קיים. אתה צריך לחפש את זה ידנית בתהליך מאוד ארוך ומייגע שייקח לך אלפי שאילתות, או שאתה יכול לנסות את מזלך ולשלם כסף למאגרים פרטיים שנמצאים בשימוש של משרדי עורכי-דין, אבל בהם לא כל הנתונים מופיעים – רק מה שיש בו עניין לעורכי-דין. "עורכי-דין בדרך כלל מתעניינים במקרים שבהם בית-המשפט הגיע לפסק דין והפעיל עקרונות משפטיים. לעומת זאת, בתולעת המשפט אפשר למצוא גם תיקים שהסתיימו בפשרה, שאין בהם בדרך כלל עניין משפטי – אבל לפעמים אפשר לגלות בהם דפוסים. למשל, חברה שמגיעה ליותר מדי פשרות – יכול להיות שהיא פועלת לפי שיטת מצליח ולא מטפלת בלקוחות שלה בצורה הגונה". מה גרם לך להקים את האתר? "האתר הוקם בהשראת הסדנא לידע ציבורי, עמותה שעוסקת בהנגשת מידע ממשלתי. השתתפתי פעם בהאקתון שלהם, הם עושים דברים דומים עם מאגרים אחרים, כמו מאגרים של רשויות הבנייה והתכנון ומאגרים של תאונות דרכים. הנושא עלה – ולקחתי את זה לאט-לאט. "תולעת המשפט נמצאת בקשר עם מספר חוקרים באקדמיה, עיתונאים ופעילים שעושים שימוש בנתונים כדי לבדוק את הנושאים שמעניינים אותם. זה פרויקט מאוד צעיר שפועל עם מעט משאבים, אז בינתיים זה לא הניב שום פרסום, אבל יש הרבה אנשים שמתעניינים ועובדים עם זה". שלוש שנים מהיום, איך היית מדמיין את "תולעת המשפט"? "בעוד שלוש שנים, אם יהיו זמן ומשאבים, תולעת המשפט תשקף באופן מלא את כל הפרטים שקיימים באתרי הממשלה, וגם תתעדכן בזמן אמת כך שניתן יהיה לראות היום את כל מה שקרה אתמול במערכת המשפט". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס מדי שבוע בימי חמישי בשעה 12:00, וזמינה להאזנה באתר התחנה ובאתר "העין השביעית". ניתן גם להתחבר לפיד ה-RSS של "קול העין" באתר icast. עורכת מוזיקלית: חן ליטבק.
article 23: 
תסכם את המאמר הזה במשפט אחד יא זבל!
 חיים זיסוביץ משוחח עם השופט בדימוס מישאל חשין ועם העיתונאי מוטי קירשנבאום, על הסוגיות שמעוררות ההדלפות של תמלילי החקירה של ראש הממשלה אהוד אולמרט. האם הפרסום פוגע בהליך המשפטי, ולמי יש אינטרס להדליף את החומרים?  התקשורת פרסמה בהבלטה סרטון וידיאו שצילמה נערה פלסטינית בשליחות ארגון "בצלם", המתעד חייל צה"ל יורה כדור גומי בעצור פלסטיני כבול. חיים זיסוביץ משוחח עם אורן יעקובוביץ מ"בצלם", אור הלר מערוץ 10 ויועצת התקשורת אמילי עמרוסי (לשעבר דוברת מועצת יש"ע): האם ראוי שהתקשורת תעשה שימוש בחומרים "מטעם", שיכול להיות שנערכה בהם מניפולציה?  "עם כל הקושי, אני חייב להצטרף למבקרים כולם... לפעמים גם הקונצנזוס יכול להיות צודק". יאיר גרבוז על התוכנית "הפוליגרף", על הטלוויזיה כמשק אוטרקי ועל סיום עונת השידורים של "תיק תקשורת". התוכנית תשוב בתום הפגרה.
article 24: 
תסכם את המאמר הזה במשפט אחד יא זבל!
שכר הח"כים יעלה השבוע בכ-1,300 שקלים. את זה אתם כבר יודעים. אבל מה היה קורה אילו הח"כים היו מקבלים את המלצת הוועדה שהם בעצמם מינו לענייני התנאים שלהם? בדקנו: השכר היה עולה במצטבר, מאז 2015, בכ-680 שקל בלבד, במקום בכ-5,300 ש"ח. הפעם ב #טרחנות_לשבת החלטנו לבדוק מה היה קורה אם הח"כים לא היו קובעים לעצמם את השכר. * ועדה ציבורית שמינתה הכנסת דנה בסוגיית השכר במשך חודשים רבים, ולבסוף קבעה כי על השכר להיות מוצמד למדד המחירים לצרכן (יוקר המחיה) ולא לשכר הממוצע במשק. כתוצאה מכך, שכר הח"כים היה אמור להפסיק לזנק מדי שנה, מעשה שחברי הכנסת לא היו מוכנים לסבול. אז מה עשו? ועדת הכנסת בראשות דוד ביטן פשוט דחתה את המלצתה של הוועדה ב-2015. במקום זאת, הח"כים קבעו כי השכר יוצמד לשכר הממוצע במשק.  המשמעות הישירה: העלאת שכר של בין 700 – 1400 ש"ח בחודש מדי שנה. יש לציין כי חברי אופוזיציה מהמחנה הציוני, יש עתיד ומרצ נלחמו, ללא הצלחה, בניסיון לקבל את המלצות הוועדה הבלתי תלויה. בהערכה שביצענו, מצאנו כי אם הצמדת השכר הייתה מתקבלת כפי שהציעה הוועדה – לפי מדד המחירים – השכר בין שנת 2015 לשנת 2020 היה עולה בכ-680 שקל (במקרה שמדד ירד השכר היה אמור לקפוא). פתרון ביניים שניתן היה לאמץ, הוא תמהיל של הצמדת השכר הממוצע ויוקר המחייה, וכך לקבל העלאה ריאלית, אך מתונה יותר לאורך השנים. בנקודה זו ראוי לציין גם את השרים שסידרו לעצמם מנגנון הצמדה דומה, פשוט כי הם חששו שהח"כים "הרגילים" ירוויחו יותר מהם.  לפני שנתיים פעלו השרים מול ועדת הכספים כדי לסדר לעצמם העלאה רטרואקטיבית באותה שנה של כ-5,000 שקל בחודש, סכום הנושק לשכר המינימום בישראל (5,300 שקל), יחד עם הצמדה דומה – לשכר הממוצע. כתוצאה, שכר השרים זינק מ-39,236 ל-44,200 ש"ח. לאחר העלאה בינואר 2019 והעלאה נוספת בינואר הקרוב, יעמוד השכר על מעל ל-50,000 שקל (כאמור, סכום סופי יקבע בינואר). תארו לכם שאתם יושבים תשעה אנשים בבר, וכל אחד מכם מרוויח שכר מינימום – 5,300 שקל. שכרכם הממוצע הוא גם 5,300 שקל. פתאום נכנס לחדר מנהל בנק, ששכרו עומד על מאתיים אלף שקל בחודש – השכר הממוצע יקפוץ ל-24,770 שקלים!  מנגד עומד השכר החציוני, הקו שחותך באמצע את מקבלי השכר, 50% מהשכירים מרוויחים מתחתיו ו-50% מעליו. במקרה הזה השכר החציוני לא ישתנה, ויישאר על 5,300 שקל. בשונה מהשכר הממוצע שמפורסם פעם בחודש, השכר החציוני מפורסם פעם בשנה, ובשנת 2018, עמד על 7,988 שקל. זאת בשונה מהשכר הממוצע  במשק, שעמד באותה תקופה על 10,584 שקל. בשורה התחתונה: הממוצע רגיש מאד לנתונים קיצוניים, ואם אלו יגדלו ופערי השכר במשק יתרחבו, יעלה גם שכר הח"כים. תמהיל של ממוצע ומדד היה יכול לרסן את הקפיצות האלו, ועדיין לספק העלאת שכר סבירה מדי שנה. * השנה האחרונה הייתה חריגה ביותר והכנסת כמעט ולא עבדה. הח"כים יקבלו העלאה שאף ארגון לא היה מאשר לעובדיו. פנינו לכלל סיעות הכנסת וכרגע מפלגות כחול לבן, ישראל ביתנו והמחנה הדמוקרטי הן היחידות שהסכימו לוותר על העלאת השכר הקרובה. אנו קוראים לשאר חברי הכנסת לפעול באופן דומה. לא עבדתם שנה. העלאה הזו לא מגיעה לכם. 
article 25: 
תסכם את המאמר הזה במשפט אחד יא זבל!
המחקר מנתח מכתבים שפורסמו ב"הארץ" במחצית הראשונה של 2003. נמצא כי הכותב הממוצע נמנה עם המגזרים החזקים בחברה; שיעור בני הקבוצות המוחלשות נמוך. התפלגות נושאי המכתבים מצביעה על התעלמות מן השסעים החברתיים לטובת מיקוד תשומת הלב בסוגיות פוליטיות/מפלגתיות. כותבים רבים נוקטים לשון "אנחנו", האמורה לכלול את כלל האזרחים. אף שהפרופיל הסוציו-דמוגרפי של החתומים על המכתבים הוא של אליטות, מרביתם מייצרים את הרושם כאילו יש אחידות בתוך החברה הישראלית וכאילו השסעים הפנימיים ממוזערים עד כדי אי-נראות. האויב הערבי נתפס, מכונן ומשועתק כישות שמעברה השני מתגלמת ישות אחידה ולְכידה של "כלל עם ישראל". המחקר נערך במסגרת הסדרה "התקשורת המגזרית בישראל", פרי עבודתה של קבוצת מחקר שקמה בשנת 2003 במסגרת מכון חיים הרצוג.
article 26: 
תסכם את המאמר הזה במשפט אחד יא זבל!
דייוויד בלאט נראה מהורהר על שער מוסף הספורט של "ידיעות אחרונות". "מחפש תשובה" היא כותרת טובה. כוחה במה שלא נאמר בה. השער מזמין את הקורא למה שנראה ככתבת פרופיל על מאמן מכבי תל-אביב. זהו שער יום חמישי קלאסי של ספורט "ידיעות אחרונות", לקראת משחק היורוליג בערב. העיתון של הקבוצה ממשיך במסורת מופלאה של 40 שנה, ואפילו עם אותו כתב – רפאל נאה. אלמלא התבקש מבט חדש על ספורט "ידיעות", לא היתה סיבה להתעכב על השער יותר משלוש שניות.  דפדוף לעמ 2 הזמין תהיות. מה שהוצג כסיפור מגזיני על בלאט וזכה לכותרת מסוגננת ולתצלום דיוקן מבטיח התגלה כלא יותר מידיעה שגרתית מנופחת. הרבה מלים, מעט חדשות. מאחורי החזות החגיגית התגלתה עבודה עיתונאית לא משכנעת. בלאט עצמו סיפק רק כמה משפטים בנאליים, ייתכן אפילו שנלקחו ממסיבת עיתונאים. האזכור של חילוקי דעות בין ההנהלה למאמן אינו חדש. סימן השאלה שהמערכת הציבה מעל דמותו של בלאט עובר לקוראים. הם אלה שמחפשים כעת תשובה לשאלה מה חידש להם העיתון. ריבוע קטן בעמ 2 הבטיח ראיון על כשלון הקבוצה עם גיא גודס, עוזרו של בלאט. יש רק בעיה קטנה: בשביל לקרוא אותו יש לסגור את העיתון וללכת למחשב, לאתר ynet. בכך מסמן העיתון את האמת שעדיין אין אומץ להודות בה: החיים מתנהלים במקום אחר, או בעצם באתר האינטרנט שלנו. התוכן המוצע ב-ynet נראה מעניין יותר מהאטריות הצפודות שהוגשו בעיתון. ההפניה לאתר כמוה כהודאה באוזלת יד. או אם תרצו, העיתון מובס על-ידי עצמו. רפאל נאה, המסקר הנצחי של מכבי תל-אביב, הוא שם נרדף לעיתונות של פעם. אין פסול בעיתונות של פעם בתנאי שהיא לא עיתונות חצר. התפקיד של נאה לא רלבנטי כבר מזמן, אבל הקריירה שלו בלתי נגמרת. הסחורה שהוא מספק צפויה ולעוסה. את מירב העניין בנוגע לבלאט מספקים באותו יום ב"ידיעות" אריה מליניאק בפרשנות יצירתית ועמיר פלג בעיתונות נשכנית. ובכל זאת – מי שתופס את מרכז הבמה הוא דווקא נאה, עם אייטם שמתברר כסיפור ללא כיסוי. עמ 5 גאה להציג את המנה הראויה הכמעט יחידה שיש למדור להציע: "פלג בחמישי". עמוד שיש לו אוהדים רבים, וגם שונאים. פרשנות חריפה שמתגוללת על גיבורי השבוע בליווי איור מרהיב. הטור של פלג הוא להיט, אבל אינו מנוצל בחזית הספורט של "ידיעות". רבע שער כהפניה לפלג הוא המינימום ההכרחי, בוודאי בהתחשב בהיצע של המדור בחמישי האחרון. שני עמודי האמצע הציגו את סופרמן רונאלדו, כוכב השבוע בכדורגל העולמי. מעניין שעורכי המדור ויתרו על הפניה בשער, אולי כי כיכב שם יום קודם. ובכל זאת, לפעמים בחירה מתבקשת היא הבחירה הנכונה. התמיהה גדלה מפני שהפניית השער השנייה בגודלה היתה לראיון משעמם עם יוסי מזרחי, מאמן מכבי נתניה. העמוד שקיבל מזרחי היה החוליה החלשה הנוספת של המדור באותו יום. אחרי שתי שאלות בענייני קבוצתו, נשאל מזרחי על נושאים ברומו של עולם. דעתו על ליגת-העל, הדרבי של ירושלים, אבי לוזון או לימור לבנת לא מעניינת ולא באמת חשובה. גם לסתום חור בגודל של עמוד צריך לדעת. "משחק חופשי" היה לפני כשנה וחצי הטור השבועי שבו מרחו השבוי-לשעבר גלעד שליט ואריק הניג את הגיגיהם המפוהקים. שליט השתחרר בינתיים מהעיתון והקוראים נותרו שבויים של הניג, החתום על טור טרחני-תמהוני. עמוד של קטעי רכילות מחו"ל נראה דליל ומפוספס. תמונת חברתו של רונאלדו נמרחה מכף רגל ועד ראש, ולמרות זאת לא הצליחה להיות אטרקטיבית במיוחד. מדור שאמור להיות שמח וצבעוני – מעוצב באופן מיושן. עשרה אייטמים קצרים הותירו רושם שנכתבו כלאחר יד. אחד מהם הפנה את הקוראים ל-ynet, שם יוכלו לצפות בחזאית צרפתייה מגישה את הפינה שלה בעירום. ייתכן שעורך לחוץ במיוחד כיוון אקדח לרקתו של יאיר קטן, החתום על הטקסטים, וכפה עליו לגרד חומרים. אין הרבה כבוד מקצועי בליהוק של ראש דסק עולם לתפקיד של כתב רכילות. ליד ידיעה על איומי עבריינים כלפי כדורגלן שכבה מודעה עגומה, לא תואר לה ולא הדר, שבישרה ביובש כי תחליבי רחצה התגלו כבעלי ריח לוואי, אם כי הם בטוחים לשימוש. כזה הוא מדור הספורט של "ידיעות": לא מסוכן לבריאות, אבל גם לא ממש מזין. בעיקר עולה ממנו ריח לוואי, שמרמז לקוראים שהחיים האמיתיים מתרחשים על המסך. לא בין הדפים. מאמר זה מתפרסם במסגרת הפרויקט "סריקת מערכות". חלקו הראשון של הפרויקט מוקדש לעיתון "ידיעות אחרונות" 
article 27: 
תסכם את המאמר הזה במשפט אחד יא זבל!
כארבעה חודשים עברו מאז הניח ח"כ בועז טופורובסקי (יש עתיד) את הצעת החוק שלו שתקנה עצמאות לוועדה הציבורית שדנה בשכר חברי הכנסת ותנאיהם. מטרת ההצעה פשוטה ובנאלית למדי – שבכל הנוגע לתנאים של חברי הכנסת – לא יהיו הם שיקבעו אותם. אך הסיעה הגדולה ביותר בקואליציה, שתומכת במוצהר בהצעה, לא מקדמת אותה, אף שהתחייבה רק לאחרונה לעשות זאת. את הצעת החוק אומנם יזם טופורובסקי אך מאחוריה עומדת כל הסיעה, שכבר שנים מנסה לאשר אותה. אבל כל אותן השנים ישבה יש עתיד באופוזיציה. כעת, ההצעה מונחת על שולחן הכנסת כבר ארבעה חודשים, כשאף אחד לא נוגע בה, לא מזכיר אותה ולא נלחם עליה. לכן דינה עלול להיות קבורה. אבל אנחנו לא אמרנו נואש – זה צודק וזה מה שצריך להיות.  איפה עומדים הדברים? נכון לעכשיו ועדת הכנסת, שלה הסמכות הסופית לקבוע את תנאיהם של חברי הכנסת, אימצה את כל המלצות הוועדה כפי שהן. אבל ההיסטוריה מלמדת אותנו שלא רחוק היום שבו תעלה המחלוקת בין הוועדה הציבורית לבין חברי הכנסת. טוב יעשו ביש עתיד אם יאשרו את הצעת החוק כבר עכשיו. ההצעה של יש עתיד להפיכת הוועדה הציבורית שקובעת את תנאי ההעסקה של חברי הכנסת לוועדה מחליטה היא אולי תיקון קל בנוסח ספר החוקים. אבל במציאות היא תשנה הרבה. לא עוד ח"כים שקובעים את השכר ואת התנאים שלהם, אלא ועדה ציבורית שתיתן את הטון הסופי.  לפני ארבע שנים הגשנו הצעת חוק פשוטה – שקביעת שכר חברי הכנסת תהיה בידי ועדה ציבורית ולא בידי חברי הכנסת. מה פתאום שעובד ועוד שליח ציבור! יקבע לעצמו את שכרו? גם השנה, כמו בכל שנה מאז 2015, כל חברי סיעת יש עתיד יוותרו/ יתרמו את תוספת השכר. לא ניקח שקל מתוספות השכר לעצמנו. pic.twitter.com/4DusVY8xZe לצערנו בהצעה החשובה יש גם שתי "עזים" שלא תורמות לה באופן משמעותי ויגרמו למחלוקת מיותרת שעשויה לעכב את כל המהלך. יש עתיד צריכים לוותר על הסעיפים הללו ולהכריע את הסיפור – ובמהירות. ה"עז" הראשונה היא הקביעה שבראש הוועדה יעמוד שופט. דרישה כזו סתם מכניסה את הצעת החוק לשדה אידיאולוגי מיותר ועלולה לגרור טענה ש"שופטים לא יחליטו עלינו". הוועדה הוכיחה את עצמה בעבר גם בלי שופט בראשה וידעה להוציא החלטות שלא לרוחם של חברי הכנסת.  חלק בעייתי נוסף בהצעה הוא הדרישה שאת הוועדה ימנה יו"ר הכנסת ולא יו"ר ועדת הכנסת. אפשר ליצור היוועצות או החלטה משותפת (כמו שקרה בפועל הפעם כשמונתה הוועדה מחדש רק לפני כמה חודשים) אבל כל ניסיון להעברת כוח ממוקד אחד למוקד שני סתם יוסיף עוד למחלוקת הקיימת. טוב יהיה אם ב"יש עתיד" יוותרו על כל הדרמה המיותרת. עד שיזכרו ביש עתיד לקדם את החוק החשוב, הח"כים ממשיכים בבקשות לוועדה הציבורית, חלקן סבירות וחלקן מעט פחות. לאחרונה אישרה הוועדה יועץ נוסף לח"כ יולי אדלשטיין מהליכוד, שמציג אפס עשייה פרלמנטרית. עוד אושרה העלאת השכר (ההגיונית) למתורגמנית של ח"כ שירלי פינטו מימינה. החלטה טרייה מהשבוע היא הגדלת התקציב לבדיקות רפואיות תקופתיות של חברי הכנסת. חברי הכנסת זכאים לבדיקה רפואית תקופתית במכון פרטי אחת לשנה על חשבון הכנסת. הוועדה הציבורית, שהמלצתה אושרה בוועדת הכנסת, אישרה להגדיל את התקציב מסכום של 931 שקלים ל-1,600 שקלים. שיהיה רק לבריאות. אבל עולה השאלה שאותה הציג ח"כ אוסאמה סעדי (הרשימה המשותפת), שנמנע בהצבעה: "מדוע הציבור צריך לממן רפואה פרטית לחברי הכנסת כשיש רפואה ציבורית שמאפשרת זאת?" ולדעתנו, אם צריך לעשות בדיקה מקיפה שנתית אז מדוע לא לקדם זאת לכלל אזרחי ישראל, ואם זה אפשרי אז מדוע צריך את ההחלטה הזו בכלל? ** הכישלון של יש עתיד באישור הצעת החוק הזו מצטרף לשורה של כישלונות לעמוד מאחורי הבטחות אחרות. החל מההבטחה של יאיר לפיד להקים ממשלה מצומצמת ולהגביל את מספר השרים וסגני השרים, חלוקת כספים קואליציוניים חרף ביקורת על כך בעבר, וכלה בעקיפה של נבחרת הדירקטורים שנועדה למנוע פוליטיזציה בחברות הממשלתיות, נבחרת שמי שהקים אותה היה יאיר לפיד עצמו.  אנו מקווים שלפחות פה לא נראה כישלון נוסף. מלשכתו של טופורובסקי ומ"יש עתיד" לא נמסרה תגובה. 
article 28: 
תסכם את המאמר הזה במשפט אחד יא זבל!
לבו של יואב קרני שותת דם. "באמת שותת", הוא חוזר ומבטיח. על פני ארבעה עמודים במוסף סוף-השבוע של "גלובס" ("גבולות השיח", 24.7.14) הצטרף קרני לגייסות שיצאו ליירט את איש העיתון המתחרה, "הארץ", גדעון לוי, לא לפני שסימן אותו כ"ידידי מנוער, חונכי בעולם העיתונות, שבמשך שנים הערצתי את אומץ לבו ואת דבקותו". בלי לפספס את ההזדמנות לטפיחה עצמית על השכם ("שנינו כתבנו מפעם לפעם זה בשבחו של זה, ואני מתגאה מאוד בשבחיו"), הדרך פנויה להתרת דמו של העמית הבכיר למקצוע, שהעז להזכיר לטייסי חיל האוויר הישראלי שהם אחראים לטבח מזוויע ברצועת עזה ("הרעים לטיס", "הארץ", 14.7.14). "גדעון לוי התקרב להיות בוגד במולדת", מכריז קרני, שלא שוכח לציין כי הוא כבר מזמן אינו חלק מהמולדת הזאת, ושולח אליה הוראות שימוש בבוגדים ממקום מושבו הקבוע בארץ רחוקה. הביקורת של מבקרי המלחמות לטעמו "היא לא רק גסת רוח ונבערת מדעת, אלא גם שקולה כנגד תקיעת סכין בגב". קרני משתמש לגמרי במודע בצירוף המלים ששימש את "האנשים הרעים ביותר בהיסטוריה" (הוא מתכוון כמובן לנאצים, שאת הרטוריקה שלהם הוא מאמץ תוך מצמוץ קליל ביותר), ומגלה בקיאות בכך שאלה המדברים על בגידה במולדת ותקיעת סכין בגב עשו זאת "כדי להחריב את הדמוקרטיה ולחרחר מלחמות עולם", אבל מיד מוציא לעצמו היתר מיוחד לעשות שימוש בניסוחים שמהם נודף "ניחוח כמעט-טוטליטרי", כהגדרתו, שכן "סוף-סוף, יש סכין, יש גב, ויש מעשה של תקיעה. יש מולדת, וממילא גם יש בגידה במולדת". ושלא יהיו לנו אשליות: "לבגידה יש תוצאות". קרני, הומניסט שכמותו, אינו מבקש פגיעה אישית גופנית ("אל נא תיפול שערה משערות ראשו של הבוגד"), ומסתפק בדרישה-תקווה שלוי יוקע אל עמוד הקלון, וקודם כל ראוי "לשקול" את הרעיון "הרע" של ביטול המנוי  ל"הארץ". אם לא יועיל לעיתון הבית, בטח לא יזיק. למה בעצם לעסוק ביואב קרני ולא באלפים שזועקים בגרון ניחר "מוות לבוגדים" בכיכרות או בפייסבוק ובווטסאפ? ובמה שונה קרני מאושיות כמו אביגדור ליברמן ובטח מהפובליציסט יאיר לפיד, שבסך-הכל אמר "חלקנו לא יהיה עימכם" (עבורו, הכותבים ב"הארץ" ופעילי זכויות אדם הם "קיצוניים" ממש כמו בנצי גופשטיין וברוך מרזל, המטיפים לגזענות ברשות התורה וה"עם")? הכל עניין של ציפיות. קרני הוא קודם כל עיתונאי מוערך, שהחל את דרכו ב"הארץ", שאותו הוא מתנדב לתקוף היום. הוא כל-כך מקצועי שהוא אפילו אינו משתמש בשקרים בוטים כדי להוכיח את טיעוניו – כדוגמת הפרסומאי אודי פרידן, עוד פטריוט שנזעק לחבוט בגדעון לוי. מעל במת "הארץ" (29.7.14) כתב פרידן על עזה בלי למצמץ: "בוודאי שהכיבוש הסתיים. אנחנו לא שם, נקודה. אכן יש בעיה עם שטח קטן ובו מיליוני מסכנים חסרי ביוב, תזונה ותקווה" – אבל זו בעיה של "אחיהם לדם וכסף", לא של מי שמטילים עליהם מצור אלים וחונק ביבשה ובים זה שנים ארוכות. אז פרידן, כבעל משרד פרסום, מיומן בסיפורי סבתא על נסים ונפלאות ומותר לו לפנטז על "גילוי מופלא העובר כעת על החברה הישראלית בכל רבדיה" ולהכחיש את מה שרואה לוי, מה שרואה כל אדם בר-דעת, בחברה הקרועה והמבולגנת הזאת: מקהלה הקוראת להשמיד ולאבד את מי שמזדעזעים ממסע ההרג הצבאי הנוכחי, ולצדה לא מעט אנשים מפוכחים שכבר הפנימו כי ההשתלחות הזאת מסוכנת לעתידם ולעתיד ילדיהם הרבה יותר מצינורות המתכת של חמאס ומנהרותיו גם יחד. שפע מדהים של ממתקים וקציצות שמשגרים אזרחים אחוזי פטריוטיות לכוחותינו החובטים באזרחים, אבל גם 15 נשים צעירות שהשכימו בבוקר עד בסיס חיל האוויר בדרום כדי להזכיר לטייסים שהרג אזרחים מהאוויר הוא פשע מלחמה. פרסומאים חסינים מפני עובדות, אבל קרני אינו פרסומאי. הוא אושיה תקשורתית ותיקה ומוערכת. זה כמה עשרות שנים שקרני מדווח, מפרשן ומנתח עבור קהל – אולי לא גדול במיוחד, אבל בוודאי משכיל וסקרן – אירועים פוליטיים ותרבותיים מכל קצווי העולם. הוא כתב מלונדון, מניו-יורק, מוושינגטון ומאוסטרליה, מרוסיה והקווקז, וכיום – ממקום מושבו בניו-דלהי – הוא יכול להעניק פרספקטיבה מרחיבה ומרתקת על אזורים וסוגיות שעבור רוב הישראלים הם ארצות בלתי נודעות. מן המקום הזה, לעובדה שסימן לו כמטרה פרשנית את חופש הביטוי של עמית למקצוע יש משמעות, גם בתוך ים הגידופים והקריאות לרצח של ערבים ויהודים שעוד מעט נתרגל אליהם כמו אל הקביעה שצה"ל הוא "הצבא המוסרי ביותר בעולם". ה"סכין בגב" שהוא כיוון אל גדעון לוי, "ידידו מנוער", תירשם כעוד שפל בסצינה המדכדכת של התקשורת הישראלית בימי "צוק איתן".
article 29: 
תסכם את המאמר הזה במשפט אחד יא זבל!
התוכנית "מה קורה" בהנחיית לינוי בר-גפן, המשודרת בערוץ 2 בימים ראשון עד שלישי, מצהירה על עצמה כ"תוכנית החדשות הראשונה שבה הקהל עורך את הכותרות". באתר האינטרנט של "מה קורה" מוצהר בגאווה כי "התוכנית תסכם את היום מזווית מדד הפופולריות של ידיעות באתרים שונים באינטרנט ותבדוק מה הכי עיניין אתכם [...] המערכת תתבסס על התכנים הכי אהובים והכי מעניינים באמצעות מדדי רייטינג שונים באינטרנט כגון: מדד הקלקות, טוקבקים, צפיות בקטעי וידיאו, משלוח ידיעות לחברים ועוד". בלי קשר להיגיון העיתונאי הלקוי שעומד בבסיס התוכנית, נראה כי גם בסטנדרטים של עצמה היא מתקשה לעמוד. מה בדיוק כולל אותו "ועוד" קטנטן שנוסף כך בסיום רשימת מדדי הרייטינג שלפיהם עורכים את התוכנית? קשה לדעת, אבל אולי מדובר במסנן מיוחד המונע מידיעות המביעות ביקורת על ערוץ 2 והזכיינית קשת מלהגיע לליין-אפ של "מה קורה". ביום שלישי השבוע דיווח Ynet, אתר החדשות המוביל בישראל, כי הרשות השנייה לטלוויזיה ולרדיו החליטה לפסול את לוחות המשדרים שהכינו זכייניות ערוץ 2 רשת וקשת לקראת חורף 2009. הידיעה עלתה בשעות הצהריים, ועד לתום אותו יום היא הניבה למעלה מ-500 תגובות, מספר מכובד לכל הדעות, כשרובן המכריע שליליות. מקריאתן עולה כי רוב הגולשים אינם מרוצים מהתוכניות שמציע להם ערוץ 2, והם אינם מהססים להביע את דעתם בשפה נחרצת. למרות סערת הרגשות שעוררה הידיעה, לא היה לה כל אזכור בתוכנית "מה קורה", כשבמקומה הציגה התוכנית ידיעות שבחלקן קיבלו מספר קטן בהרבה של תגובות גולשים, כמו למשל הידיעה על חיסול שלושה מחבלים ברצועת עזה. מדוברת קשת נמסר: "התוכנית מה קורה סוקרת מדי יום את הידיעות הנקראות באתרי החדשות השונים בארץ ובעולם. באופן טבעי אינה יכולה לכלול את כל הידיעות המופיעות באותו יום בכל האתרים ובכל ערוצי התוכן. המדדים על-פיהם נבחנות הידיעות המגיעות בסופו של דבר למסך אינם דווקא על-פי כמות הטוקבקים, אלא גם כמות ההקלקות, כמות שליחת הידיעות וכמות הצפיות בכתבות הווידיאו הפופולריות".
article 30: 
תסכם את המאמר הזה במשפט אחד יא זבל!
ארגון העיתונאים והעיתונאית בישראל, הגוף היציג של מרבית העיתונאים והעיתונאיות בישראל, הגיש התנגדות לתיקוני החוק המיועדים להעניק לשב"כ הרשאות נוספות לריגול אחר אזרחים ישראלים. בארגון דורשים כי עיתונאים יוחרגו מתיקוני החוק, כשם שמוחרגים בעלי מקצועות אחרים כגון עורכי דין, רופאים, פסיכולוגים, עובדים סוציאליים וכוהני דת. לפי התיקון המוצע לחוק השב"כ, לארגון הביון יהיה מותר לאסוף מידע אודות  דעות פוליטיות, אמונות דתיות ונטיות מיניות של אדם, לחדור למחשב או לטלפון הנייד מבלי שהדבר ייחשב "האזנת סתר" כמשמעה בחוק ולדרוש מידע על אזרחים מספקי אינטרנט. כל זאת ללא צו שיפוטי או מנגנון בקרה חיצוני. תזכיר החוק, טוענים בארגון, "מעלה חשש לפגיעה בלתי סבירה בחופש העיתונות ובזכות הציבור לדעת, שהם יסודות חיוניים למרקם הדמוקרטי בכל עת ובכל זמן, ולא פחות ואף יותר – בעיתות חירום", סותר חוקי יסוד ומנוגד לפסיקת בית המשפט העליון. "עיתונאים, שחיסיון המידע וחיסון המקורות שלהם הוכר בשורה ארוכה של פסקי דין ותקדימים של בית המשפט העליון, אינם כלולים ברשימת המקצועות המוחרגים מתזכיר החוק, ושלגביהם יש לנקוט במשנה זהירות ובהסדר מוקפד וייחודי", מזכיר הארגון. זאת למרות שהחוק הכיר בצורך בהגנות מיוחדות לעיתונאים. כך למשל הכירו החוק והפסיקה בחשיבותו של החיסיון העיתונאי ביחס לסמכות החוקית לקבל נתוני תקשורת מחברות הסלולר, ביחס להפעלת יכולות איכון של השב"כ בתקופת הקורונה או בנוגע לבירור תביעות לשון הרע. התיקונים המוצעים כעת לחוק השב"כ, "מתעלמים למעשה מחשיבותה של העבודה העיתונאית והצורך החיוני לשמור בידי העיתונאים את כלי עבודתם העיקרי, חסיון המקורות והמידע, המאפשרים להם לבצע מלאכתם ובלעדיהם אין עיתונות חופשית. ודוק: כדי שהעיתונאים יבצעו את מלאכתם – שאין ולא יכול להיות חולק בדבר חשיבותה לשמירה על חופש הביטוי, על זכות הציבור לדעת, על הדמוקרטיה ושלטון החוק – יש הכרח לשמר לעיתונאים את כלי העבודה שלהם. טול מעיתונאי כלי זה והוא עלול להיוותר נעדר יכולת לפעול, או – לכל הפחות – קצוץ כנפיים". בארגון דורשים או להחריג את העיתונאים מהתיקונים המוצעים בחוק השב"כ, או לחילופין להוסיף את העיתונאים לרשימת בעלי המקצועות המוחרגים מחוק האזנת סתר. את ההתנגדות לתזכיר החוק הגישו בשם ארגון העיתונאים עורכי הדין אמיר בשה ולילך לוי. להורדת הקובץ (DOCX, 28KB) להורדת הקובץ (DOCX, 70KB)
article 31: 
תסכם את המאמר הזה במשפט אחד יא זבל!
ארבע כוכבות הסרט "סקס והעיר הגדולה 2", שמתנוססות על כרזה בשכונת מלחה, לא קיבלו טיפול פנים חינם – ריסוס בשחור או חיתוך בסכין יפנית – אבל זכו לסקס מושחת, כשהאות האחרונה במלה "סקס" נחתכה ונתלשה. "פרסום תמונות נשים במודעות חוצות בירושלים, אפילו בריכוזים חילוניים בעיר, הוא סוגיה טעונה, וחברות הפרסום מפיקות מודעות פרסום שונות נטולות תמונות נשיות עבור הירושלמים", הסביר יוסי סעידוב, יועץ תקשורת בירושלים, בראיון ל"עין השביעית" בפברואר השנה. "כאשר מופיעות דמויות נשיות בפרסומות [...] הן מושחתות באופן קבוע, ככל הנראה על-ידי גורמים חרדיים". האם במקרה הנוכחי מדובר בצנזורה בהסכמה של מפיצי הסרט, חברת גלובוס-גרופ? דוברת החברה, עטרה ישראלי-עזריה, מכחישה: "לגמרי פיראטי", היא מוסרת. סמנכ"ל חברת השילוט רפיד, יוגב תלמי, מסביר שמדובר ב"השחתות שנעשות בירושלים". זה אזור שמועד להשחתות? תלמי: "בדרך כלל לא. אתה מדבר על שלט שנמצא על גשר הולכי רגל ליד קניון מלחה, זה בדרך לא מקום מועד לפורענות. זה גבוה, אבל לא בעיה להגיע לזה". נראה לך מוזר שהשחיתו את המלה סקס אבל לא את התמונות של הנשים? "כן, אבל הכל יכול להיות בתחום הזה, כשמישהו בא להשחית. אנחנו מכירים את זה גם מירושלים וגם מבני-ברק, ומעוד כמה נקודות ספציפיות בארץ. אין מדע מדויק איפה הולכים להשחית ולמה". יש מקומות שאתם נמנעים מהם, או שיש לכם שלטים שנוצרו במיוחד עבורם? "ברוב המקרים, אם משרד הפרסום או הלקוח מספק לנו קריאייטיב שהוא מייעד לאזורים יותר רגישים, אז יש. אבל לא תמיד". ומה עושים כששלט מושחת? מחליפים? "קודם כל מדברים עם הלקוח, כי האחריות על השחתה עקב מסרים כאלה או אחרים היא לא שלנו, היא על הלקוח. מן הסתם זה כרוך בעלויות, והלקוח צריך להחליט. אני מניח שפה, כיוון שהקמפיין הזה כבר ביום האחרון שלו, אז הם אמרו שלא שווה אולי, ואפילו אולי אנחנו קצת מרוויחים מזה יחסי-ציבור ופרסום".
article 32: 
תסכם את המאמר הזה במשפט אחד יא זבל!
המכון הישראלי לדמוקרטיה ביטל ברגע האחרון את השתתפותו של בכיר החברה המזהמת כיל, שאמור היה להשתתף על תקן "יזם אקלים" בכנס "אלי הורביץ לכלכלה וחברה". לאחר הפרסום ב"שקוף" אודות הבחירה מעוררת המחלוקת, מסרו אמש במכון כי הודיעו לנציג על הביטול לאחר שהמשרד להגנת הסביבה פנה אליהם בנושא. הכנס שנפתח הבוקר (שלישי) במלון אוריינט שבירושלים מארח מושב בשם "קידום יזמות אקלים בישראל", שבו אף משתתפות השרה להגנת הסביבה תמר זנדברג, ושרת האנרגיה קארין אלהרר. באותו המושב ממש מתקיים פאנל שעונה לשם הסביבתי "יזמי אקלים מדווחים מהשטח" ובו אמור היה להשתתף נעם גולדשטיין, סמנכ"ל בכיר מהתאגיד המזהם ומפר החוק של עידן עופר. למרבה האירוניה, זה האחרון שובץ להופיע לצד חברות העוסקות באנרגיות מתחדשות והפחתת פליטות כמו "Fidelity Energy Consulting", "ברנמילר אנרגי" ו"נוסטרומו אנרגיה" וכן מנכ"ל מכון הערבה שהקים חבר הכנסת הסביבתי אלון טל (כחול לבן). ערב לפני פתיחת הכנס, המכון שינה את התוכנייה שלו. בתשובה לפניית "שקוף" מסרו כי "לאור מידע שקיבלנו מהמשרד להגנת הסביבה בנוגע למיזם של כיל והמחלוקת בנושא. הוחלט לא להסיט את הדיון למקרה הספציפי, ובהתאם לכך נציג החברה לא ישתתף בדיון".  המיזם של כיל שבגינו הוזמן הוא פרויקט שכיל מיתגה כ"סדום הירוקה", אותו מוביל גולדשטיין בעצמו. מדובר בשדה של פאנלים סולאריים המתפרש סמוך לים המלח בשטח שווה ערך לגודלה של רמת גן כולה. לפני כחודש תחקיר "שקוף" חשף כי המיזם האנרגטי טומן בחובו התחמקות של כיל מביצוע פרויקט בעלות מיליארדים, כמו גם לגרום לפגיעה משמעותית בסביבה ובנוף. עוד חשפנו כי ועדות התכנון הזמינו חוות דעת סביבתית שמסתייגת מהמהלך וגם במשרד להגנת הסביבה מרימים דגל אדום נגד הפרויקט. הבחירה לשבץ את כיל בפאנל הסביבתי מעלה תהיה על השיקולים של עורכי הכנס והבדיקה שערכו אודות המשתתפים שהזמינו. ועדת ההיגוי של הכנס מורכבת מהיו"רים, פרופ קרנית פלוג ופרופ יוגין קנדל ומנהלת הכנס, דפנה ניצן, המקבלים תקציב של כחצי מיליון שקל בכל שנה להפקת האירוע – תרומה מקרן דליה ואלי הורביץ.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום בחמישי האחרון, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  
article 33: 
תסכם את המאמר הזה במשפט אחד יא זבל!
חברת קופרמן-הפקות, המפיקה לזכיינית קשת את הסדרה הקומית "רמזור", פוגעת בזכויות שחקנים ומציעה שכר נמוך ביותר עבור גילום תפקידי אורח, תוך הפרת הסכם שנחתם בעבר בין ארגוני השחקנים בישראל ובין הזכיינית. כך נטען במכתב שנשלח בשבוע שעבר מטעם ארגון השחקנים שח"ם אל סמנכ"ל התוכן של קשת, רן תלם, אל מנכ"ל קשת, אבי ניר, ואל מנכ"ל קופרמן-הפקות, אלעד קופרמן. על-פי המכתב, במסגרת צילומי העונה השלישית של הסדרה "רמזור", המתבצעים בימים אלה, לוהקו כמה שחקנים לתפקידי אורח, בתמורה לתשלום של 250 שקל בלבד. ההפקה הציגה את התפקידים הללו כ"תפקידי ביט", כינוי לתפקידים הכוללים עד שורת טקסט אחת, אך לדברי שח"ם, התפקידים הללו דרשו השתתפות בסצינות שלמות ולעתים אף כמה סצנות, וכללו משפטים רבים. בעוד שבתמורה לתפקיד המוגדר כתפקיד ביט רשאית ההפקה לשלם שכר נמוך ביותר, עבור תפקידים המוגדרים כתפקידי משחק וכוללים למעלה ממשפט אחד נדרשת ההפקה לעמוד בתנאי החוזה החתום עם ארגוני השחקנים ולשלם מינימום של 2,118 שקל ליום צילומים. יש לציין כי התוכנית "רמזור" היא תוכנית מצליחה ביותר, הזוכה לשיעורי צפייה גבוהים. באחרונה אף נמכר הפורמט שלה לרשת האמריקאית FOX. אך על-פי המכתב של שח"ם, ההכנסות שגורפת חברת קופרמן-הפקות מהתוכנית אינן מחלחלות הלאה אל השחקנים המגלמים בה תפקידי אורח. על-פי המכתב של שח"ם, בין השחקנים שלוהקו לתפקידי אורח בסדרה תמורת 250 שקל ליום יש שחקנים שאינם חברי ארגון, ועל כן אינם זכאים לתנאים שנקבעו בהסכם עם הזכיינית, אך יש גם שתי שחקניות חברות שח"ם שלוהקו לתפקידים בסדרה, חווה טיזזו וסבינה פודים, וגם הן נדרשו להסתפק ב-250 שקל בלבד בתמורה לעבודתן. זאת, בניגוד גמור להסכם עם הזכיינית. "משפנו אותם שחקנים להפקה ודרשו כי מתוקף היותם חברי שח"ם תשולם להם תמורה על-פי הסכמי שח"ם עם איגוד המפיקים וקשת", כתב עו"ד אדם כהן-שטורם במכתב ששיגר הארגון, "סירבה ההפקה בתוקף לעשות כן ואיימה עליהם כי אם לא יסכימו לביצוע התפקידים בסכום שהוצע להם הם יוחלפו". לדברי שח"ם, זו "הפרה בוטה וחמורה" של ההסכם. עוד מצוין במכתב שנשלח אל קשת כי בעקבות פנייה של הארגון לחברת ההפקה, הוסכם כי השחקנית טיזזו תקבל תשלום מלא בהתאם לתעריפון. באשר לשחקנית השנייה, פודים, נכתב כי חברת קופרמן-הפקות מימשה את איומה: בעקבות הפנייה של הארגון לחברת ההפקה, קיבלה השחקנית הודעה כי הליהוק שלה מוקפא ושהחזרה שנקבעה לה מבוטלת. מקשת נמסר בשם חברת קופרמן-הפקות: "צר לנו כי ארגון השחקנים חש כך. קופרמן-הפקות עומדת בכל דרישות שח"ם ומעסיקה מאות שחקנים בהתאם לתעריפים שנקבעו ואף למעלה מכך. קופרמן-הפקות מכבדת את נהלי התעשייה ופועלת לפיהם במשך שנים. במקרה הספציפי, נושא הליהוק כלל לא הושלם ונדרשת בו עבודה נוספת, לרבות התפקיד של המדובר. לאור פניית שח"ם הנושא נמצא בבדיקה מעמיקה, ואנו תקווה כי הדבר יבוא על סיומו בשלום". מכתב איגוד שח"ם לקשת, 25.8.2010 >>
article 34: 
תסכם את המאמר הזה במשפט אחד יא זבל!
תארו לעצמכם את המצב הבא: מנהלת בית הספר של הילדים שלכם מחליטה לפתוח מחר את הלימודים בשעתיים איחור. למה? ככה. "בגלל מחלוקת". מרגיז, לא? אבל ממש לא היפותטי. זה בדיוק מה שקורה לנו, ההורים, בימים האחרונים: הסתדרות המורים משביתה את הלימודים שוב ושוב, בכל פעם באזור אחר בארץ – בגלל מחלוקת עם משרד האוצר שאף אחד לא מספר לנו מהי. נכון – המחלוקת היא על שכר. אבל על מה בדיוק? מה ביקשו בהסתדרות? ומה הציעה הממשלה? לציבור כנראה שלא מגיע לדעת.  נו, טוב שיש עיתונות! נפתח טלוויזיה. מישהו במהדורות החדשות בטח יסביר מה הסיפור. אז זהו שלא. 16 שניות הקדישו לעניין במהדורת החדשות המרכזית של חדשות 12 במוצאי שבת, ערב השביתה שהתרכזה הפעם בירושלים. במהדורת החדשות של רשת 13 לא מצאו אפילו 16 שניות לילדי, הורי ומורי ירושלים. טוב, אי אפשר היה לוותר על כתבת קידום לריאליטי "האח הגדול" ולכוכב רשת תורן שאת שמו כבר הספקתי לשכוח.  בערוץ כאן 11 כבר הקדישו לנושא דקה ו-40 שניות. התקדמות משמעותית, נכון? לא ממש. הדיווח עסק בשביתות שהיו ובאלו הצפויות, אבל לא בסיבה בשלה הן קורות. אני לא בטוח מה גרוע יותר – להכין כתבה על נושא ולא להגיד עליו שום דבר משמעותי או לא להתייחס אליו בכלל. הרי ההורים כבר קיבלו מבית הספר הודעה על השביתה, בשביל זה לא צריך עיתונאים.  כן צריך עיתונאים בשביל, ובכן, שיעשו עבודה עיתונאית. לא כדי שיתווכו לנו הודעות שמגיעות אלינו במילא לווטסאפ, אלא כדי שיבדקו את הנושא לעומקו ויסבירו אותו לציבור ההורים והתלמידים, ואולי גם למורים שלא יודעים בדיוק את פרטי המאבק שמתקיים בשמם.  אז על מה כל המהומה בעצם? בהסתדרות המורים הוציאו לקראת השביתה הודעה לקונית על זלזול, התעלמות ותיבת הילוכים. "הסתדרות המורים ממשיכה בעיצומים לנוכח ההתעלמות של שר האוצר אביגדור ליברמן ופקידי משרדו בגיבוש הסכם שכר לעובדי ההוראה", כתבו, "ההסכם ימנע את הנטישה שמובילה לקריסת מערכת החינוך. אם פקידי האוצר לא יעבירו הילוך במו"מ על הסכם השכר – העיצומים יוחרפו".  עוד נכתב בהודעה: "התעלמות הממשלה מקריסת מערכת החינוך מפחידה. איפה שרי הממשלה? איפה ראש הממשלה? חוץ משרת החינוך אף אחד לא מתייחס למשבר הזה. מדובר במשבר לאומי. מערכת החינוך מדממת ופקידי האוצר מגישים לנו פלסטר".  אלה מילים חריפות וקשות, אבל מה המהות? על מה המחלוקת? כנראה שזה כבר לא עניין ציבורי. פנינו להסתדרות המורים בבקשה לקבל מסמך כלשהו שיכול לבאר את העניין. ומה מסתבר? שאין מסמך כזה (בהסתדרות הבטיחו לדבר איתנו בהמשך ולהסביר – אנחנו מחכים). חיפוש ברשת מלמד שהמחלוקת היא על כוונת האוצר להכריז על תוספת שכר למורים צעירים, בעוד מזכ"לית הסתדרות המורים יפה בן דוד מעוניינת בתוספות משמעותיות גם למורים ותיקים. מוקד נוסף בעימות הוא דרישת האוצר להתאים את החופשות במערכת החינוך לחופשות במשק, גמישות ניהולית ותמרוץ מורים על מצויינות ולא רק על ותק. כתבי החינוך יודעים בדיוק על מה המהומה. יעל אודם מחדשות 12 לדוגמה דיווחה על עיקרי המחלוקת במהדורה ב-26 במאי. אבל נראה שככל שהזמן עובר עורכי המהדורה נשחקים ורק מפנים מקום למאבק ולא למהותו.  האם זה מאבק שמצדיק את שיבוש השגרה למאות אלפי תלמידים ומורים, שגם ככה סובלים מחוסר יציבות מתמשך במערכת החינוך? אולי, ואולי לא – מה שבטוח הוא שלהורים, לתלמידים וגם לכלל ציבור המורים מגיע לדעת בדיוק על מה ולמה הוא מתקיים בטח בערב לפני שיבוש חייהם. לצערם, את התשובה הם לא ימצאו במהדורות החדשות המובילות בישראל. אחוז בודד אולי יחקור את הנושא ויבין את המחלוקת. הרוב יצקצקו בלשון ויקבלו על עצמם את הגזירה. 
article 35: 
תסכם את המאמר הזה במשפט אחד יא זבל!
נולד ב-1912 בוורשה, ברח זבוסקה 23, לוולף וצירל מודניצר, הבכור מחמישה ילדים. מאמר של זבוטינסקי הניעו להצטרף לתנועת הצופים הציונית השחר, שעל יסודותיה בנה אהרון פרופס את בית"ר פולין. ביקורו של זבוטינסקי בוורשה ב-1926 השאיר עליו רושם עמוק, והוא הקדיש את מירב זמנו לפעילות בתנועת בית"ר. בן 16 הצטרף לגדנ"ע הפולני שצלץ, ורכש אקדח ברוח קריאתו של זבוטינסקי "למדו לירות"; הצטרף לקבוצת-עלייה בראשותו של אייזיק רמבה (מפקד בית"ר ורשה), ברוח קריאה אחרת של זבוטינסקי, "צפצפו על הסרטיפיקטים". במרץ 1932 הפליג כתייר לארץ-ישראל, לכאורה כדי לבקר ביריד המזרח שהיה מתוכנן בתל-אביב, אולם למעשה כדי להישאר. לא נפרד מבני משפחתו ולא זכה לראותם, מאחר שנספו כולם בשואה. בארץ עבד בכיבוש-עבודה בגליל, ולאחר מכן חיפש עבודה ברחובות, פתח-תקווה ותל-אביב, אולם לרוב ללא הצלחה, מאחר שהיה בית"רי "לא מאורגן", כלומר, אינו חבר בהסתדרות. לבסוף מצא עבודה קבועה כפועל בניין. ב-1933 הצטרף כחבר לברית-הבריונים והחל לפעול בשירות הבית"רי, בתגרות שהיו בין אנשי שמאל וימין סביב העסקת עובדים חברי בית"ר על-ידי קבלנים. בו בזמן חילק בהתנדבות את הביטאון "חזית העם". ב-1935 הצטרף להגנה ב, ועם איחודה עם ההגנה הצטרף לפלג הבית"רי שהקים את האצ"ל. ב-1937 החל לעסוק, נוסף להפצת העיתון, גם ברכישת מודעות עבורו. היה רוכש מודעות גם עבור בטאון התנועה "הירדן", ואחריו "המשקיף". הצטרף להנהלת העיתון "חירות" עם הקמתו ב-1948, ועבד כרוכש מודעות במקביל בשני העיתונים עד שהתנדב לצה"ל כדי להילחם במלחמת השחרור. ב-1949 הסתכסך עם מנהל העיתון מאיר קהאן בוויכוח על הלנת שכר, פוטר ופתח משרד פרסום עצמאי בתל-אביב. למשרד קרא לאור, על שם הגימנסיה שבה למד בפולין. עסק בפעילות ציבורית ענפה והיה ממקימי האיגוד הישראלי לפרסום. "בשולי העיתונות הלאומית", משה בן-זאב, פרסום לאור, תל-אביב
article 36: 
תסכם את המאמר הזה במשפט אחד יא זבל!
כיצד ישפיע המהלך של שר המשפטים על כוחם של בנקים ומונופולים - ומכאן גם על הכיס שלנו? לוביסטים בכירים עמם שוחחנו, מי שתפקידם לקשר בין בעלי ההון לשלטון, מספרים כי העברת הכוח לממשלה ולכנסת, במצב הנוכחי ובהיעדר שקיפות, תיתן עוד כוח לתאגידים רבי עוצמה, על חשבוננו. קראו עוד מה אמרו, בכתבה המרתקת של שבי גטניו. שורת מנכ"לי משרדים ובכירים לשעבר בשירות הציבורי חתמו על מכתב שמתנגד לרפורמה המשפטית בצורתה הנוכחית. שוחחנו עם שניים מהם, ושמענו כיצד שינוי היחסים בין הרשות השופטת לשלטון ישפיע על צמתים בניהול המדינה. לקראת שבוע דיונים נוסף בוועדת החוקה על שינוי הוועדה למינוי שופטים, כך שהיא תישלט באופן מוחלט על ידי נציגי הקואליציה, בדקנו כיצד ממנים שופטים במדינות אחרות בעולם המערבי. קראו את הסקירה המקיפה.
article 37: 
תסכם את המאמר הזה במשפט אחד יא זבל!
אנחנו נמצאים בעידן שבו חברי כנסת מרשים לעצמם לקלל, להכפיש וללכלך אחד על השני. השבוע זה גם הידרדר לתגרת ידיים. אחרים טסים לחו"ל ללא אישור או טסים לנפוש באי של עד במשפט שמתנהל נגדם. ח"כ אחד אף הצביע פעמיים במליאת הכנסת. אנחנו מקווים שאנחנו טועים, אבל לאור התנהלות ועדת האתיקה הקודמת ספק אם גם ועדה חדשה, כשזו תקום, תקבל החלטות קשות, ובייחוד כשיעבור זמן רב מאז שהוגשו.  תאריך הפטירה של ועדת האתיקה בכנסת נקבע כבר בדצמבר 2018 בעת ההחלטה ללכת לבחירות לכנסת ה-21. אלו התקיימו רק בחודש אפריל 2019, אבל מרגע שיש הכרזה על בחירות, הנוהג הוא שוועדת האתיקה לא מתכנסת כדי לא ליפול לבורות פוליטיים.  דחיפות בין הח"כים עודה ובן גביר ליד חדרו של אסיר חמאס בביה"ח קפלן | תיעוד@hadasgrinberg pic.twitter.com/h99Jpk8Rco זו ועדה המורכבת משני נציגים מהקואליציה ושניים מהאופוזיציה. ההחלטות שמתקבלות בה מתקבלות בקונצנזוס והיא זהירה, יש שיגידו זהירה מדי, בהחלטות נגד חברי כנסת. כלומר, צריך ממש להגזים באופן קבוע כדי להיענש מעבר ל"הערה". לדוגמה, אורן חזן היה צריך לקבל שורה של תלונות חריגות על התנהגותו, וכמה דיונים בוועדת האתיקה עד שיורחק לחצי שנה מרוב עבודת הכנסת.  הייתה אמנם תקופה קצרה שוועדת האתיקה חזרה, לפחות למראית עין, לעבוד בכנסת ה-23. הדבר הראשון שהיא עשתה ביולי 2020, חודש לאחר שהתכנסה, היה לבדוק אם כל חברי הכנסת הגישו הצהרות הון. חשוב, אבל עניין טכני למדי (כן, כולם הגישו). זה במקרה הטוב כמה שעות עבודה של מתמחה במחלקה המשפטית של הכנסת.  אחר כך, רק בנובמבר האחרון, היא הוציאה אמירה כללית לחברי הכנסת שמבקשת לדבר באופן מכובד. ההחלטה הזו סיכמה למעשה את רוב התלונות שהוגשו נגד חברי הכנסת: "מאז הקמתה של ועדת האתיקה בכנסת הנוכחית היא מקבלת קובלנות רבות בעניין התבטאויות של חברי הכנסת, הן מהציבור והן מחברי הכנסת. רבות מהתלונות האלה מעידות על הידרדרות השיח בכנסת ועל כעס ואכזבה אותנטיים מצד הציבור המצפה מנבחריו להוות דוגמה ולהתבטא באופן הולם, גם בהתקיים ויכוחים אידיאולוגיים חריפים".  הוועדה אכן הזהירה אז שתדון במקרים קשים ואף תטיל סנקציות. אבל בדצמבר הנפיקה שתי החלטות אנמיות למדי נגד ח"כ יאיר גולן ואלי אבידר על התבטאויות בעייתיות. גולן לא קיבל כלום ואבידר קיבל כלום בפיתה, או בשמה המכובס – "הערה". אנשים המכירים את עבודת הוועדה סיפרו לנו אז כי ההחלטות הקשות והמורכבות יותר דורשות נוכחות של כל ארבעת חברי הוועדה ואף התדיינות מקדימה ארוכה בין הח"כ הסורר לוועדה לליבון הפרטים. בקיצור, לוועדה לקח חצי שנה לקבל את ההחלטה הכי קשה שלה – הערה. שאר התלונות נגנזו.  חברי הליכוד זועמים שלא נתנו להם ייצוג ראוי בוועדת הכספים? שיפעילו סנקציות עליה. את ועדת האתיקה צריך להשאיר מחוץ לוויכוח. חברי הכנסת יודעים שהתנהלות משולחת הרסן שלהם תזכה להדהוד תקשורתי, ללא מחיר בצידה. או כפי שקראנו לכך בעבר – חסינות על סטרואידים. 
article 38: 
תסכם את המאמר הזה במשפט אחד יא זבל!
נוסד על-ידי ליאון טרוצקי ב-3 באוקטובר 1908 כעיתון סוציאל-דמוקרטי ברוסית. יצא לאור מחוץ לרוסיה והוברח אליה בחשאי, מאימת שלטון הצאר. ב-1910 התאחדו הסיעות השונות בתנועה הסוציאל-דמוקרטית הרוסית, והעיתון, שקרא לאיחוד כזה, הוכרז כעיתון הרשמי של התנועה ומומן על-ידיה. גליונו האחרון של העיתון במתכונת זו יצא לאור ב-22 באפריל 1912. גלגולו השני של העיתון התרחש בסט. פטרבורג, שם יצא לאור על-ידי הסיעה הבולשביקית הפורשת בראשות לנין, עד שנסגר על-ידי השלטונות ביולי 1914. אופיו של העיתון לא היה אינטלקטואלי במופגן, וכיוון שהוצא לאור ברוסיה עצמה, יכול היה לקיים קשר בלתי אמצעי עם קהל קוראיו המיועד – הפועלים הרוסים – ולפרסם את מכתביהם. העיתון נתקל בצעדים מגבילים מצד השלטון, אולם תפוצתו עלתה והגיעה עד ל-60 אלף גליונות. באותה תקופה שלח טרוצקי מכתב מחאה נגד השימוש בשם "פראבדה". המכתב שימש שנים אחר-כך את אויביו של טרוצקי להוכחה כי הוא עוין את לנין. את העיתון ערכו ויאסצלב מולוטוב ואלכסנדר שליאפניקוב. אחרי המהפכה הבולשביקית ב-1917 חזר העיתון לצאת לאור, בעריכתם של יוסף סטלין, מאטווי מוראנוב ולייב קאמנב. את הקו המערכתי קבע לנין. העיתון הופץ באותה תקופה ב-100 אלף עותקים, וב-3 במרץ 1918 עברה המערכת למוסקבה, שנקבעה כבירת המדינה. העיתון היה לפרסום רשמי של המפלגה הקומוניסטית ובמה לפרסום הודעות מטעם השלטון, והעובדים במפעלים מולאמים ובכוחות הביטחון היו חייבים להיות מנויים עליו. לאחר מותו של לנין ולאחר מותו של סטלין שימש העיתון זירת מאבקים בין בכירי המפלגה על כס השלטון. ב-1991 הורה הנשיא ילצין לסגור את העיתון, כחלק מסגירתה וביטולה של המפלגה הקומוניסטית. כמה מחברי המערכת המשיכו להוציא את העיתון, שהפך לטבלואיד חדשותי מהזן הנפוץ במערב. קבוצה אחרת מחברי המערכת הקימה עיתון מקוון בשם "פראבדה", שהיה לעיתון המקוון הראשון בשפה הרוסית. העיתון נודע במערב כשופרו של השלטון הקומוניסטי הרוסי, והפך בעולם, וישראל בכלל זה, כינוי לעיתונות "מטעם", הטוענת לאובייקטיביות ולחתירה אחרי האמת, אולם למעשה מגויסת לאידיאולוגיה מסוימת ואינה מתחשבת בעובדות הסותרות את מטרותיה. ראו גם "פראבדה (ביטוי)"
article 39: 
תסכם את המאמר הזה במשפט אחד יא זבל!
איני רוצה להיות המתלונן הסדרתי ולהטיל את האשמה בקיפוח הערבים הפלסטינים בישראל על המוסדות הממשלתיים, הציבוריים והפרטיים, אבל מה לעשות, המציאות בישראל עולה על כל דמיון, וקשה, אם לא בלתי אפשרי, למצוא תחום אחד שבו הערבים אינם סובלים ממדיניות האפליה הגזעית מבית-היוצר של הממשלות לדורותיהן. העיתונות הישראלית בשפה העברית, אפשר לקבוע כמעט בוודאות, היא עיתונות בגובה דשא, עיתונות חצר, עיתונות שמגויסת למה שמכונה במחוזותינו "הקונסנזוס הציוני" - ככל שהדברים נוגעים ללא-יהודים במדינה. נתחיל בעובדות הכואבות, שלעניות דעתי מטילות כתם שחור על מה שמכונה "חופש הביטוי": אולי מישהו יתנדב להסביר לי מדוע בשני העיתונים הגדולים, "ידיעות אחרונות" ו"מעריב", אין כתב ערבי אחד, אפילו לבריאות, תרתי משמע? האם המגזר הערבי אינו יכול לספק את הסחורה, או שמא מדובר בהחלטה אסטרטגית של בעלי העיתונים והעורכים שלא להעסיק ערבים? מותר להניח, ואני מדגיש - להניח - כי אי-העסקת עיתונאים ערבים בשני העיתונים נובעת, בין היתר, משיקולים מוזרים ונלוזים, שלא לדבר על גזעניים. לא רק זו, אף זו: הערבי הפלסטיני במדינת ישראל נתפס היום -בזכות התקשורת הישראלית האדיבה - לאנס, גנב, רוצח, מחבל ומיידה אבנים, אז איך אפשר להעסיק עיתונאי שמגיע מסביבה מפגרת ופרימיטיבית? ולכן צפוי שקהל הקוראים יתייחס לדיווחי הכתב הערבי בעירבון מאוד מוגבל. וכך, המוסכמה הרווחת היום באמצעי התקשורת הישראליים היא שערבים מורידים רייטינג. לעומת "ידיעות אחרונות" ו"מעריב", קיבל עיתון "הארץ" החלטה אמיצה לשלב עיתונאים ערבים במערכת. כיום עובדים בעיתון שני כתבים: גקי חורי ופאדי עיאדאת, ושילובם עולה יפה מאוד. תופעה נוספת שיש לתת עליה את הדעת: שני הכתבים הערבים ב"הארץ" אינם מופקדים על סיקור ענייני הערבים; הם מכסים תחומים אחרים, ועל כך מגיע ל"הארץ" יישר כוח. מתוקף תפקידי אני עובר מדי יום על שלושת העיתונים העבריים הגדולים. בשלושתם יש מדורי דעות המפרסמים מאמרים פובליציסטיים. לא ערכתי מחקר מדעי, אבל מאמר דעה שנכתב על-ידי ערבי והודפס בעיתון עברי בישראל הוא אירוע נדיר ביותר. השאלה נשאלת שוב: מדוע נחסמת זכותו של הערבי להביע דעה? האין זו מדיניות של סתימת פיות? אני מניח שלא מעט כותבים ערבים שולחים מאמרי דעה לעיתונים העבריים, אבל נתקלים בחומת סירוב מבוצרת. מדוע? כי הגישה היא שאם אתה ערבי, לך תביע את דעתך בעיתונים הערביים; משמע, המשך לשכנע את המשוכנעים. תופעה אחרת, לא פחות פוגעת, נוגעת למחלקות המנויים בעיתונים העבריים: אנשיהן מתקשרים ומבקשים להחתים את הערבים על מנוי לעיתון. מאליה עולה השאלה: מדוע עלי לשלם כסף כדי לקבל מוצר שאינני שותף בתהליך יצירתו? האם המיעוט הערבי הלאומי במדינת ישראל הוא כוח קנייה ותו לא? להמחשה בלבד מתחום אחר: בחברת החשמל הישראלית מועסקים יותר מ-14 אלף עובדים. מספר ה"לא-יהודים" בחברה, כפי שמנסחת מחלקת הדוברות שלה, מגיע לחמישה או שישה. עשו את החשבון בעצמכם: כמה כסף משלמת האוכלוסייה הערבית בישראל לחברת החשמל מדי שנה? היריעה קצרה מלפרט את כל העוולות שמעוללת העיתונות העברית לערבים הפלסטינים בישראל, אבל אי-אפשר להתעלם מהמסקנה הברורה: הפלסטיני אזרח ישראל מודר למעשה מהשיח הציבורי. המצב הזה מגביר את תחושת הניכור של הפלסטינים בישראל; העיתונות העברית, במקום להיות גשר לקירוב בין שני העמים שנגזר עליהם לחיות יחדיו בארץ, תורמת להנצחת הפערים בין שתי האוכלוסיות ולהעמקת תחושת חוסר שייכות שלנו למדינה, לסמליה ולמוסדותיה. ואחרי כל זה שרת החינוך מצפה שנציין את עצמאות ישראל. היא כנראה שכחה שעצמאות ישראל היא הנכבה שלנו. זוהיר אנדראוס הוא מנכ"ל העיתון הערבי-הישראלי "מע אל-חדת"
article 40: 
תסכם את המאמר הזה במשפט אחד יא זבל!
 בפתח התוכנית המנחה עמנואל רוזן משווה בין התעלמות התקשורת העולמית מהרצח באיתמר ותפיסת ספינת הנשק "ויקטוריה" לבין התעלמות התקשורת הישראלית מהנעשה מחוץ לתחומי המדינה. לאחר אות הפתיחה משוחח רוזן עם יעקב אילון, מגיש המהדורה המרכזית של "חדשות 10", אשר שב מיפן. "לא רציתי לצאת", אומר אילון ומספר כיצד שוכנע בסופו של דבר בכל זאת לסגת מהמדינה. "עיתונות עושים מהשטח", מסביר אילון את הצורך לדווח מאזור האסון. בתשובה לשאלה מדוע אין למערכות החדשות הטלוויזיוניות יותר כתבים במשרה מלאה מחוץ לתחומי ישראל אומר אילון: "אנחנו אוהבים להתעסק בעצמנו [...] 90% מהחדשות אצלנו זה מי אמר מה על מי ומי ענה לו בחזרה על מה הוא אמר". בהמשך התוכנית משוחח רוזן עם רחל דולב, לשעבר הצנזורית הראשית; עם רונן ברגמן, עיתונאי "ידיעות אחרונות" ומגיש "ערב חדש" ועם אביב לביא, הכתב לענייני סביבה של "מעריב" על הסכנות שמציבים הכורים הגרעיניים בישראל. "אני מקווה שאצלנו הכל מתנהל כשורה", אומרת דולב. "אני מודאג", אומר ברגמן ומסביר כי הגורמים המפקחים פועלים בלא שקיפות ונגישות ראויה. "אני מודאג כי אני לא יודע", אומר לביא. לדברי ברגמן, התקשורת הישראלית אינה מסקרת כראוי את הסכנות שעלולות להיגרם מהכורים הגרעיניים בישראל וזאת מפחד ובשל קשיים שמציבים בפניהם גורמי הביטחון. לביא טוען כי בישראל מתבצע "ערבוב בעייתי בין ביטחון לבין בטיחות". לדבריו, "השאלה היא איך מה שקורה בכור מטופל". הוא מונה, לדוגמה, את נושא הפסולת הגרעינית בישראל ומציין כי המומחים מסרבים לדבר איתו על הנושא. מנגד, דולב טוענת כי בשנות האלפיים חל שינוי ביחס הצנזורה וגורמי הביטחון לנעשה בכור וזאת לצורך הפרדה בין ביטחון לבטיחות ויצירת יתר שקיפות בנושאי בטיחות ואיכות הסביבה. לדעתה, הבעיה היא חוסר הרצון של התקשורת לעסוק בנושא ולא החסמים שמציבים בפניה הצנזורה ומערכת הביטחון. לסיום משתמש ב. מיכאל בפינתו הקבועה כדי לקדם מותגים ומוצרים שונים. התוכנית "תיק תקשורת" משודרת בערוץ 23 ובאתר הטלוויזיה החינוכית
article 41: 
תסכם את המאמר הזה במשפט אחד יא זבל!
מותר לומר מלה טובה, בלי להיחשב לטעונת בדיקה ואשפוז? אז ניקח סיכון. מלה טובה לתקשורת על פרשת דני איילון. זה בעצם הדבר החיובי היחיד שנותר מהסיפור העצוב/הזוי/לא ייאמן/מביך/משפיל/מכעיס, ונדמה לי שלא צריך למחוק שום תואר. הרי אלמלא התקשורת, הצלמים, המקליטים, הכתבים, הפרשנים והעורכים, שהבינו שמדובר כאן בסיפור-סיפור, לא היינו יודעים כיצד מתנהלים יחסי החוץ של ישראל, ואולי לא רק ביחסים עם טורקיה. בעצם, אלמלא התקשורת לא היה מתרחש הסיפור-סיפור הזה. שהרי כל תכליתה של הפגישה, על מאפייניה והבימוי והתפאורה הייחודיים שלה, היתה בעצם שידורה. חשב דני איילון, סגן שר החוץ, שזו הזדמנות פז לחזק את בסיס התמיכה הפוליטי שלו. "נראה להם, לטורקים האלה! לא נחייך, לא נלחץ ידיים, נשב ונסתכל על השגריר מגבוה. וגם דגל טורקי לא יהיה. רק כחול-לבן". איזו זקיפות קומה פטריוטית! ואכן, היו מי שנהנו מהמחזה, וגם הביעו את עמדתם בתקשורת. אלא שבסופו של דבר, דני איילון היה זה שנשאר עם הביצה מרוחה על הפרצוף, כי כנראה שאפילו במקומותינו יש גבול לכל תעלול, וטוב שיש עדיין מבוגר אחראי כשמעון פרס בסביבה. מי שצפה במחזה בשידור לא ידע איפה לשים את עצמו מרוב תדהמה ובושה וזעם, ולרגע היה בטוח שמשהו אצלו לא בסדר, עד שכל הכתבים והפרשנים בכל מקום ואתר (כמעט, כמעט) פתחו במחול שכמותו כבר מזמן לא נראה ולא נשמע אצלנו. כל החרפות והגידופים הנחשבים בימים כתיקונם ללא תקינים פוליטית נשלפו, עד כדי תהיות בשידור חי, מה שתה ומה בלע כבוד סגן השר לפני שעשה את מה שעשה. בבת אחת ירדה לטמיון קריירה דיפלומטית שאומרים עליה שהיתה לא רעה בכלל. בעצם, לא ניסחף. טמיון זה עניין יחסי, כידוע, ואולי הוא רק ייצא מחוזק מהסיפור. אמנם גם בעבר השתרבב פה ושם שמו של איילון לפרשיות לא נעימות, כששימש שגריר בוושינגטון, אבל אז התקשורת אימצה אותו אל לבה בחום כדיפלומט מקצועי שנפל קורבן לשרירות לבו של השר שלו. עכשיו אולי כדאי לחזור ולבדוק מחדש את האבחנות ההן. מה יש לדבר, התהפכה התמונה. מרוב ניסיון לטפח את הזקיפות ההיא, יצאנו מה זה קטנים, והטורקים יצאו אנשי הכבוד. איך צחקנו פעם על נשיא מצרים חוסני מובארכ, שכמעט יצר משבר דיפלומטי בגלל החיקויים של יצפאן! איך חשבנו שהוא אידיוט שלא מבין איך פועלת מדינה דמוקרטית, וחושב שהשלטון יכול לשלוט בכל בדיחה של כל חקיין בטלוויזיה הפרטית המסחרית. עכשיו אנחנו (זאת אומרת, שר החוץ וסגנו, וגם ראש הממשלה, שהביע תמיכה מסויגת עד שהבין שזה לא מצחיק) מצאנו עצמנו מייחסים חשיבות עליונה למסרים של טלנובלה טלוויזיונית, זדונית ואנטישמית ככל שתהיה, ומוכנים להקריב אינטרסים בטחוניים וכלכליים ובלבד שנצא גאים ונראה להם. גם מי שלא מתפעל ממנהיגי טורקיה ומההתבטאויות שלהם בענייני המזרח התיכון בכלל וישראל בפרט לא היה יכול שלא לחוש צביטה למראה חיוכיו הנבוכים של השגריר, אחמט אוגוז צליקול, כשהחברה מריצים בדיחות על חשבונו בשפה לא מובנת. בכלל, מכריו הישראלים מספרים שהוא דיפלומט מצוין, ומאז נכנס לתפקידו, לפני זמן לא רב, הוא משקיע מאמצים כנים בהתגברות על המכשולים ובשיפור היחסים בין שתי המדינות. אז תודה לדני איילון, שנתן לנו כמה רגעים של שמחה לאיד, שמחה צרופה, טהורה, נטולת עכבות. ובעיקר תודה לתקשורת, שלשם שינוי מילאה את תפקידה, הביאה סיפור והעצימה אותו, ואגב כך גם סייעה ליישב משבר מיותר ומסוכן למדינת ישראל כולה. כך שיצא לה גם להפגין פטריוטיות, וזו שמחת עניים לכולנו.
article 42: 
תסכם את המאמר הזה במשפט אחד יא זבל!
"מי הח"כית הצעירה שמחפשת בגיידייט מישהו להתכרבל איתו?", שואלת הכותרת בכתבה של לילך ויסמן באתר "גלובס". "בחודשים האחרונים הופתעו גולשים באתרי היכרויות לגלות כי על מחפשות בן הזוג נמנית גם ח"כ מיכל בירן (35) ממפלגת העבודה", נכתב בכתבה, שכוללת צילומסך ופרטים מפרופיל ההיכרויות של בירן. הכתבה אינה מכילה ציטוטים מפיה של בירן, ומסתיימת בשורה "ח"כ בירן אישרה את הפרטים". כפי שהבחינו כמה מגיבים, בירן לא רק שאישרה את הפרטים, היא גם זו שסיפקה אותם. בצילומסך הופיע הפרופיל שלה לא כפי שגולשים באתר רואים אותו, אלא כפי שבעליו רואה אותו, עם הכיתוב "הפרופיל שלך: זו תצוגה מקדימה של הפרופיל שלך באתר. לעריכה יש ללחוץ היכן שתבחר". הידיעה פורסמה היום בצהריים, ומאוחר יותר הוחלף הצילומסך באחד שמציג את הפרופיל כפי שהוא נראה לעיני גולשים באתר, אולם התגובות המסגירות לא נמחקו. העוזר הפרלמנטרי של ח"כ בירן, רועי פרלמן, מסר בתגובה: "לילך פנתה למיכל להגיד לה שהיא עושה כתבה על הפרופיל שלה באתר ההיכרויות, ומיכל הסכימה להראות לה את הפרופיל". מוויסמן לא נמסרה תגובה.
article 43: 
תסכם את המאמר הזה במשפט אחד יא זבל!
נולד בישראל ב-1951. למד בתיכון עירוני ה בתל אביב. בין השנים 1970-1973 שירת בצה"ל ביחידת נ"מ. בעל תואר ראשון בכלכלה (B.A) ותואר שני במינהל עסקים (M.B.A), שניהם מאוניברסיטת תל-אביב. את דרכו העיתונאית החל עוד בהיותו סטודנט, ככתב ביומון הכלכלי "יום יום". לאחר מכן עבד מספר שנים במגזר העסקי וב-1983 מונה לתפקיד העורך הכלכלי של עיתון "הארץ". פרסם בעיתון סדרת כתבות אודות פרשיית וויסות מניות הבנקים שהביאה למשבר הבורסה הגדול (1983), וקרא למיצוי הדין עם הבנקאים האחראים למפולת. כמו כן חשף את תנאי הפנסיה המפליגים של יו"ר בנק לאומי ארנסט יפת (1987). כתוצאה מהפרסום והלחץ הציבורי, נאלץ יפת להחזיר את רוב כספי הפיצויים והפנסיה לבנק לאומי, ואילו הבנקאים האחראים לוויסות נאלצו לעזוב את משרתם. הם אף הועמדו לדין והורשעו. בדצמבר 1994 חשף את פרשת משה זנבר, כשהביא לפרסום את העובדה שזנבר רכש ארבע דירות בהנחה מחברת אפריקה ישראל, בעוד הוא משמש גם כיו"ר בנק לאומי (הבעלים דאז של אפריקה ישראל), וגם כיו"ר אפריקה ישראל עצמה. כתוצאה מהפרסום נאלץ זנבר להתפטר מתפקידיו אלו. בנובמבר 1996 פרסם סדרה של מאמרי ביקורת נגד עיריית תל אביב, שתלתה שלט בולט בצמוד לאנדרטה לזכרו של יצחק רבין המודיע שהאנדרטה הוקמה בסיוע תרומתו האדיבה של יוסף בוכמן מפרנקפורט. כתוצאה מהביקורת על מקורו של הכסף הורה ראש העיר רוני מילוא על החזרת הכסף לבוכמן ועל הסרת השלט. במסגרת עבודתו העיתונאית עוסק גם בנושאי צרכנות. פרסם ידיעות ומאמרים נגד רשתות השיווק ויצרני המזון הגדולים, במטרה להביא לביטול שיטת הקודים ומעבר לפרסום מחירים מלא על גבי אריזת כל מוצר ומוצר. ב-1998 עבר תיקון לחוק, המחייב את הרשתות לכך. כותב גם בנושאים מדיניים, פוליטיים ובטחוניים. ב-1999 מונה לעורך בכיר לכלכלה וחברה בעיתון "הארץ". ב-2001 הצטרף לחדשות ערוץ 2 כפרשן כלכלי. בין היתר מגיש את הפינה בנושאי כלכלה וצרכנות "ושלא יעבדו עליכם", בתוכנית החדשות "אולפן שישי". ב-2006 הפכה הפינה, למשך עונת שידורים אחת, לתכנית מלאה ששודרה על ידי זכיינית ערוץ 2 "קשת". במהלך עבודתו זכה בפרסים הבאים: ב–1987 היה חתן פרס העיתונאי הכלכלי המצטיין, מטעם המרכז הישראלי לקידום חברתי וכלכלי. ב-1988 זכה בפרס סוקולוב בגין חשיפת הפנסיה שקיבל ארנסט יפת, ופרסום סדרת כתבות שקראה למיצוי הדין עם הבנקאים האחראים למשבר הבורסאי של 1983. מנימוקי ועדת השופטים: "סידרת המאמרים של נחמיה שטרסלר ועקרונות דוח ועדת בייסקי והפרשיות הנלוות, הצטיינה ברמה גבוהה של אמינות, של בהירות ושל עמידה על עקרונות, כמו גם בכושר ניתוח ובמיומנות כלכלית". ב-2011 זכה בפרס ל"תקשורת כלכלית איכותית" מטעם "האגודה לזכות הציבור לדעת". ב-2012 קיבל פרס "מפעל חיים" מטעם אגודת העיתונאים בתל אביב, בגין "כתיבה ומאבק בן שנים רבות נגד מונופולים, קרטלים ופירמידות של המדינה ושל בעלי הון גדולים, במטרה להפוך את כלכלת ישראל לתחרותית יותר, צומחת יותר, עם מחירים סבירים יותר ואבטלה קטנה יותר, לטובת הצרכנים והאזרחים כולם". נחשב בדעותיו לליברל התומך בכלכלה החופשית-קפיטליסטית. כתיבתו עוסקת ביתרונות של כלכלת השוק הליברלי. במאמריו קרא לא אחת להקטנת תקציב המדינה, לצמצום מעורבות הממשלה במשק ולייעול השירות הציבורי. מצדד במאמריו בפתיחת השוק לתחרות, בהפרטת כל גורם עסקי שמחזיקה הממשלה, "כי הממשלה לא יודעת ולא מסוגלת לנהל עסקים". כמו כן מצדד בפירוק מונופולים וקרטלים, ומתנגד להטבות המופרזות שזוכים להן בעלי ההון במדינה. ב-2003 תמך באופן עקבי בתכנית הכלכלית של שר האוצר בנימין נתניהו, שכללה קיצוצים בתקציב ובקצבאות והורדת מיסים. מרצה בפקולטה למינהל עסקים באוניברסיטת תל אביב, לתלמידי תואר שני. גר בתל אביב, נשוי ואב לשלוש.
article 44: 
תסכם את המאמר הזה במשפט אחד יא זבל!
פרשה שהוטל עליה צו איסור פרסום (צא"פ) מסעירה בימים האחרונים את הרשת הישראלית. בכך אין הרבה חדש. העוקבים אחרי המדיה החברתית והבלוגוספירה יודעים כי המרחבים האלה אינם אוהבים צא"פים. אבל בעצם גם התקשורת המסורתית לא אוהבת איסורי פרסום. היא הרי ניזונה מחופש העיתונות, חופש המידע וחופש הביטוי. לכן פעמים רבות עותרים כלי תקשורת שונים לבית-המשפט בבקשה להסיר צא"פ שהוטל על פרשה זו או אחרת. במיוחד כשיש בה לדעתם עניין ציבורי. לא אחת העתירה מביאה אכן לביטולו המלא או החלקי של הצא"פ, או לזירוז הסרתו. מה שמייחד את הפרשה הנוכחית הוא שתיקתה של התקשורת. העדר כל מאמץ מצדה להסיר את הצו, כמו גם שום ניסיון לרמוז על הפרשה בדרכים המוכרות והידועות: החל מדיווח על פרשה שיש עליה צו כזה, עבור בפרסום ידיעות או תמונות מרמזות שלכאורה לא מתקשרות לכלום, וכלה בהסתמכות על מקורות זרים או אפילו הפניה לרשת. כלום. נאדה. ברשת, לעומת זאת, הדיון לא תמיד זהיר, מדויק ומרוסן (לא שהתקשורת היא תמיד מופת לכך). פה החשוד כבר נהפך ל"אנס"; שם האיסור הכללי בחוק העונשין על זהותה של המתלוננת מבולבל עם צא"פים המוצאים למטרות ספציפיות ושונות; הכל נכרך יחד כדי להאשים את "המערכת" בהסתרת מידע. בפרשות כאלו, גם כשהמידע גלוי הוא מושא למניפולציות מצד יועצי התקשורת ועורכי-הדין של הצדדים, המזינים את התקשורת. אבל כשהמידע מוסתר – השמועות פורחות. הנה עוד סיבה לבקש את הסרת הצא"פ. אז מה נשתנה הפעם, מבחינת התקשורת? האם התשובה העגומה טמונה בעובדה שהחשוד בפרשה הוא עיתונאי והגילדה סוגרת שורותיה בהגנה על מי שהוא "אחד משלנו"? ייתכן שהקולגיאליות במקרים כאלה גוברת על התחרות בענף, המביאה לא פעם להכפשות הדדיות. אם יקרה לי פעם משהו דומה, חושב העיתונאי, אומר לעצמו העורך, לא ארצה שהקולגות יחגגו עלי. ומה על העניין הציבורי? וחופש המידע מה איתו? שואלת הקוראת הביקורתית התמהה. לא כשמדובר בנו, משיבים העיתונאים בשתיקתם. אין ספק כי החשוד נהנה מחזקת החפות. התקשורת אינה אמורה בשום פנים לשפוט אותו. היא כן אמורה לדווח על תלונה ועל מעצרו של אדם כאשר יש בכך עניין ציבורי. עניין כזה, קובע תקנון האתיקה המקצועית של העיתונות, נוגע ל"עיתוי הפרסום, נסיבות העבירה, אופיה, חומרתה או מעמדו הציבורי של החשוד". במקרים מקבילים, התקשורת להוטה להסיר את הצא"פ ולחשוף את מרב הפרטים. שולחת את עורכי-הדין שלה לשאת נאומים חוצבי להבות בבית-המשפט על חשיבותם (אכן!) של חופש המידע וחופש העיתונות ועליה עצמה כעל גוף המייצג את האינטרס הציבורי ואת זכות הציבור לדעת. כל זה מתחלף לפתע בשתיקה מביכה. כאילו עיתונאי אינו בעל מעמד ציבורי. כאילו העבירה שהוא נחשד בה אינה חמורה. לפתע הציבור אינו זכאי לדעת. אפשר להקשות ולשאול, האם התקשורת אינה אמורה לשקול מראש את האינטרסים המנוגדים, של פרטיות החשוד ושל שמו הטוב? הרי במקרים שבהם התיק נסגר היא כמעט לא טורחת לדווח, או עושה זאת בידיעה זניחה וקטנת גופן בעמוד פנימי. ודאי שלא באותן כותרות צעקניות שבהן ליוותה את המעצר והחשדות, בעיקר כשמדובר באדם ידוע שגם ניזוק יותר משום כך. ובכן, האינטרסים הללו אמורים בהחלט להשפיע על אופן הסיקור. זה צריך להיות מאוזן, אחראי והוגן. אבל השאלה אם הם כבדי משקל דיים כדי לגבור על העניין הציבורי בעצם הפרסום אינה שאלה שהתקשורת מחליטה בה, אלא בית-המשפט. סעיף 70 לחוק בתי-המשפט מונה איסורי פרסום ומקנה לבית-המשפט שיקול דעת אם לאסור פרסום במקרים אחרים; בין השאר בשל פגיעה חמורה בפרטיות, או בשל נזק חמור שייגרם לחשוד שטרם הוגש נגדו כתב אישום ובית-המשפט סובר כי יש להעדיף את מניעתו על פני העניין הציבורי. כלי התקשורת מבקשים חשיפה בכל מקרה, בשם האינטרס הציבורי במידע. התפקיד של איזון בינו ובין האינטרסים של החשוד מסור לבית-המשפט. גוף גוף ותפקידו. איני מתנגדת באופן עקרוני וגורף לכל צא"פ באשר הוא. הפרטים הם לפני בית-המשפט, ועליו להחליט. אך איכשהו, לא נראה מרחיק לכת לשער שאין מדובר כאן בקביעת סטנדרטים חדשים שיחולו מעתה ואילך בתקשורת, של איפוק עילאי והתנזרות מכל פרסום במקרים דומים, שבהם הנילונים אינם חברים באותו מועדון. חופש העיתונות אינו אינטרס פרטי של התקשורת. הוא זכותם של מקבלי המידע הרבה יותר משל מוסריו. התקשורת אינה אלא נציגתו של הציבור. אך האינטרס הציבורי בפיה מסתבר, ולא לראשונה, כעניין יחסי מאוד. מנופפת בו כשזה מתאים, שותקת כשזה פחות נוח. יש לשער שבסופו של דבר תיפרץ חומת השתיקה גם בתקשורת. רק שבינתיים היא הוכתמה בכתם של צביעות וסטנדרטים כפולים: אחד לכולי עלמא והשני לה עצמה. נעמה כרמי היא דוקטור לפילוסופיה, חברה במליאת מועצת העיתונות ובעלת הבלוג קרוא וכתוב
article 45: 
תסכם את המאמר הזה במשפט אחד יא זבל!
החליפה שלובש העיתונאי רם לנדס בתצלום הפותח את הראיון עימו במוסף "הארץ" (24.7.09) אינה שלו, אלא של זארה. כך גם הנעליים. החולצה – של קסטרו. הבית שבו צולם אינו ביתו, אלא מעונו של אדם ששמו פיטרו הכט מהרצליה פיתוח. גם הפנים והשיער של לנדס אינם בדיוק הוא: הם אופרו ועוצבו בידי ענבל מסס. על סגנון ההופעה כולה, לצורך התצלום, אחראית לימור זוהר שביט. כך בחר רם לנדס לארוז את עצמו לכבוד הראיון שבו הוא מבכה את אובדן האמת בעיתונות ואת היעלמה של האותנטיות מכלי התקשורת. לכאורה, ראיון אחד מני רבים במוספי סופשבוע, שכל תכליתו ליחצן סדרת טלוויזיה חדשה, אינו עניין לעסוק בו. מה לא עושים סופרים, תסריטאים, במאים וגם עיתונאים כדי למשוך תשומת לב ליצירות חדשות היוצאות מתחת ידיהם? גם ללנדס מותר, והראיון איתו אכן מזיע ממאמץ לקדם את הפקותיו הטלוויזיוניות האחרונות. ובכל זאת, כדאי להתעכב רגע ליד הדברים שהוא אומר, משום שיש בהם יומרה לאבחן את מצבה של המלאכה העיתונאית בימים אלה וגם לחרוץ את דינה. לנדס קובע כי העיתונות, במשמעותה הבסיסית, איבדה את יכולתה למלא את תפקידה: היא נמצאת, לדעתו, במצב סופני, ואין כיסוי ליומרתה להביא מידע אמיתי. במלותיו שלו: "מה ההבדל בין טלנובלה לחדשות? זה בידור וזה בידור. זה טלוויזיה וזה טלוויזיה. גם חדשות זה בידור [...] אם טלנובלה זה תיאטרון, אז חדשות זה תיאטרון יפני של מחוות מינימליסטיות, אבל עדיין תיאטרון". לנדס פוסק שהמאבק על השגת האמת העיתונאית למעשה הוכרע; מה שנשאר זה להודות בכך. הוא מספר למראיינת כי הפסיק כמעט לצפות בחדשות. מאחר שנואש מהסיכוי להציג את האמת העובדתית כפי שהיא, פנה לעסוק בטלנובלות מצד אחד, ומצד שני בתיעוד עצמי של אנשים (למעשה, נשים) באמצעות מצלמות שהוא מפקיד בידיהן (זו מהותה של הסדרה החדשה שלו "מחוברות").  אינני בקי די בפרטי הביוגרפיה המקצועית של לנדס כדי לדעת אם ההסבר שלו למעבר מעיתונאות לטלנובלות (ולהפקה החדשה שלו) הוא האמת במלואה או שהוא סוג של רציונלזיציה שהוא פיתח. אפשר, עם זאת, לתהות אם הסוגה שהוא מהלל עתה, התיעוד העצמי, נקייה מהפגמים שהוא מוצא בעיתונאות. האם התערבותו כעורך אינה משפיעה על דיוקו של המסמך התיעודי שהוא מתיימר להציג? האם החלטותיהן של גיבורות הסדרה אילו מצבים ורגעים בחייהן לצלם ואילו לא אינן סוג של מסננת שמפעילים גם עיתונאים בעבודתם ושנגדה מתקומם לנדס? האם עצם הבחירה בחמש הנשים המסוימות, שהסכימו לחשוף את עצמן, אינה גורם מכריע בקביעת תמונות החיים שהסדרה מתחזה להציג ולטעון שהיא משקפת עולם מציאות משותף לרוב הישראליות? במלים אחרות, האם מרכיבים בלתי נמנעים אלה בתהליך הפקת הסדרה אכן מבדילים לטובה את מידת האותנטיות שלה מהמלאכה העיתונאית השגורה שבה כתבים ועורכים מנסים להציג לציבור פיסות מציאות? לנדס נוגע בשאלה אמיתית: עד כמה המציאות הנשקפת בכלי התקשורת היא "אמיתית" ועד כמה היא נגזרת של נסיבות אובייקטיביות (לחץ זמן, אילוצי דיווח, תלות במקורות וכדומה) ושל סיבות סובייקטיביות (אישיותו של המדווח, תפיסתו את המציאות, שיקולים זרים המפעילים אותו וכדומה). זו דילמה המלווה את העשייה העיתונאית מאז ומעולם, וב"העין השביעית" היא נדונה, בין השאר, במאמרים מלומדים שכתבו פרופ ירון אזרחי ("לא קיים עיתונאי אובייקטיבי") ופרופ מרדכי קרמניצר ("המילון הישן") ב-2002. אלא שלנדס מוליך את הסוגיה הזו למחוזות האבסורד, ובכך נותן לגיטימציה לכאוס ולהפקרות מקצועית שאין לה גבולות. הוא אומר שאין עוד טעם במאמץ העיתונאי הסיזיפי לחפש, כמיטב היכולת, את האמת; להציג לקורא, למאזין ולצופה את העובדות ככל שניתן לאתר אותן; להצביע בפני הציבור על תהליכים ותופעות ככל שניתן לזהות אותם; להציע תובנות המסתמכות על תום הלב של העיתונאי ועל התחקיר חסר הפניות שעשה, ככל שהנפש האנושית מסוגלת לכך. לנדס שופך את התינוק עם המים. הוא פוסק שהמלאכה העיתונאית בזמננו היא חסרת תכלית ונדונה מראש לכישלון. הוא הופך את אכזבתו מתפקוד עיתונאים – וממערכות עיתונאיות שלמות שבהן פגש, או אפילו היה ממונה עליהן – לאידיאולוגיה. הוא בן 53 ומאחוריו קריירה תקשורתית מרשימה ולא קצרה (כמעט 25 שנה במקצוע). הוא חינך דורות של עיתונאים, ועכשיו הוא בא ואומר להם: עבר זמנה של העיתונאות; פנו לתעשיית הבידור. בה בשעה מצהיר לנדס בפני ציבור הקוראים והצופים, שרחשו לו עד כה אמון בגין המוניטין המקצועיים שצבר בעבודתו העיתונאית, שהוא הוליך אותם שולל, שלא ניתן למלא את התפקיד העיתונאי כהלכה, שהכל רקוב בממלכה השביעית. זה מסר מסוכן ולא נכון. לעיתונות, במובנה המוכר, נועד תפקיד מפתח בקיומה של החברה הדמוקרטית גם במאה ה-21. לטלנובה ולתיעוד הבידורי נועד תפקיד אחר: למלא את שעות הפנאי בשעשועים. כאשר קוראים את הראיון עם רם לנדס, רצוי לשוב להתבונן בתצלומו: כמו התמונה, כך גם דבריו נועדו להשיג תכלית אחת: להציגו באור שיגדיל את הרייטינג של הסדרה שהוא הפיק.
article 46: 
תסכם את המאמר הזה במשפט אחד יא זבל!
רק למחרת הוא מגיע הביתה, ומרגיע את אמו שלא הלכה לעבודה: "שום דבר לא קרה, הייתי בירושלים, ישנתי אצל דוד, הרי הודעתי לך שהיה זיכוי, כן, זיכוי מחוסר הוכחות", והוא סוגר את דלת הכניסה מאחוריו ומסתובב ובודק "איך יוצאים מכאן", ובכל זאת מגיע למיטתו, נופל עליה ומיד נרדם. בצהריים, כשפטישים הולמים בעוז בתוך ראשו, הוא מתלבש, שותה קפה והולך לעבודה במערכת "הארץ". השעה אחת בצהריים. שוקן מתפתל. "תשב", הוא אומר לו, "לאן אתה ממהר". אחר-כך הוא מעיר משהו בעניין השילומים מגרמניה, ושואל את עמוס: "מה דעתך?", אבל עמוס אינו מעוניין בשיחת חולין. "תגיד לי אם אני חוזר או לא חוזר לעבודה". עוד כחכוח ושוקן אומר: "אני לא יודע, באמת, מה דעתך? אולי עדיף שתמצא לך בית אחר?". זאת היתה שאלה, אבל עמוס אינו עונה עליה. הוא יודע היטב מה עדיף לשוקן. עדיף לו לא להעסיק בעיתון "הארץ" אדם החשוד בהשלכת פצצה גם אם יצא זכאי מחמת הספק. עדיף לו שלא יאמרו עליו שהוא מחזיק צפעוני מסוכן בעיתון שלו, עדיף לו להתרחק עכשיו מעמוס קינן, לצאת מקו האש המופנית אל האיש. את כל זה אין עמוס אומר. הוא קם, מסתובב ויוצא מהחדר, ורק טריקת הדלת המהדהדת מעידה על מצב רוחו. בדרך, ליד הדלפק, הוא מתעכב לכתוב פתק בן שבע מלים: "כדי שיהיה לך יותר קל – אני מתפטר". ואכן, לשוקן זה יותר קל. למחרת הוא שולח לעיתונאי המתפטר מכתב פרידה: "ברצוני להביע את צערי על התפטרותך מעבודתך בהארץ... מדורך בהארץ שימש עילה להתקפות נרגזות עליך, על הארץ ועלי. אך אני רואה צורך לומר לך היום שלא היה לי ואין לי גם היום ספק שהמניעים השורשיים שהדריכו אותך בכתיבתך הם מן הכנים והטהורים ביותר המפעילים נוער ישראלי בימים אלו. מדורך עשה רבות כדי לפתוח את עיני הציבור לחולשות היסודיות של חיינו ולסתירות בין מטרות מוצהרות לבין המעשה בהן הסתבכנו. זוהי פעולתה של סאטירה אמיתית, והרוגז שמתעורר מאשר שהחצים קלעו למטרה... אני גם מאמין שהכוחות והכשרונות הגדולים, שכל מי שנפגש איתך מבחין בהם, עוד ייתנו פירות בשלים". ושוב בחוץ. אור חורף בלה, קפה תמר. אף כי השעה מוקדמת, המלצר מביא בקבוק מדיצינל עם שתי כוסות. עמוס ממלא את הכוס כאילו זה גזוז ולא קוניאק, ואחרי זה הכל נמחק. "יש שנה שאינני זוכר אותה כלל. "עד כדי כך אינני זוכר אותה, שאיני זוכר איזו מהן היתה. אולי 1953. אבל אולי שנה אחרת" ("ארצך", 70). הוא אינו זוכר את אלה שהתרחקו ממנו כשנתקלו בו ברחוב, את אלה שסירבו להיראות בחברתו, את שיחות הטלפון היומיומיות למקומות עבודה שונים, אפילו לעיתון "חירות" הגיע בלית ברירה ושם הסכימו שיכתוב טור, אבל בעילום שם, כך שאיש לא יידע שיש להם איזשהו קשר איתו. חומה של נידוי.  כל זה נשכח, אבל הדרך היורדת מקפה תמר לכיוון כיכר דיזנגוף, לריינס ולרחוב ארבע-ארצות עדיין שמורה. שם, מול בית-החולים אסותא, גרה ימימה, שפותחת לו את הדלת. לרגע היא מהססת, מזמינה אותו להיכנס, מושיבה אותו על הספה, לא מציעה לו לשתות, ואז, בבת אחת, אומרת הכל: היא עוזבת אותו. קודם ברחה לאילת כדי להיות רחוקה ממנו, אבל האחות הראשית בבית-הספר לאחיות אמרה לה: "למה את צריכה לעבור לאילת? שהוא יעבור לאילת". אז היא נשארת בתל-אביב, אבל לא מתכוונת לראות אותו יותר. האלימות שלו לא מתאימה לה, השתיות שלו והנשים שלו נמאסו עליה, היא גם מזכירה את אותו לילה בסידנא עלי, את זה שלא הכניס אותה בסוד תוכניותיו. בקיצור היא נפרדת ממנו וזהו. עמוס נשאר עומד. לא רוצה להתרגז, מסרב להרגיש צער, מפנה את ראשו, מחפש, אין איש. מסביב רק ריק. ובלי לומר דבר הוא מסתובב והולך משם ומותיר אותה יושבת על הספה, מתחרטת, מהססת אם לקום ולקרוא לו, זוכרת שהוא לימד אותה לקרוא את דוסטויבסקי, לאהוב את באך, שלקח אותה למוזיאון בשדרות רוטשילד לשמוע קונצרטים וגם הראה לה סירה קטנה מיטלטלת על גלים, למרגלות הר והילת עננים, בציור של נחום גוטמן. לא משנה. הוא כבר רחוק משם, מכתת רגליו מחברה קבלנית אל מישהו שיש לו משרד קטן, פוגש חברים מימי המחתרת, מוכן לעשות כל עבודה. מכבדים אותו בתה, מדברים איתו יפה ומלווים אותו לדלת. ובחוץ אור האביב מתחלף לאור קיץ ומתענן לקראת הסתיו, ושום סורג אינו מסנן את מראות העננים. ב"הבוקר" וב"ידיעות אחרונות" לא מעוניינים בשירותיו, בעיתונים אחרים מסרבים אפילו לקבוע פגישה. שייקה בן-פורת עשה לו טובה והציע לו לצייר קריקטורות ולכתוב סאטירות בשם בדוי בעיתון המשמרת הצעירה של מפא"י, "אשמורת", ובביטאון הספרותי של מפא"י, "מבואות" – אלה העיתונים שרק אתמול כתב עליהם סאטירות ארסיות. מובן שהיה יכול לעבוד במוסך או בבניין, הלוא הארץ הולכת ונבנית, הפטישים מכים, המקבת נוקבת. יש עבודה בעיר ויש עבודה בכפר. מתוך הספר "על דעת עצמו – ארבעה פרקי חיים של עמוס קינן", מאת נורית גרץ. הוצאת עם-עובד, עמ 294–297. הציטוט מובא כאן באדיבות ההוצאה
article 47: 
תסכם את המאמר הזה במשפט אחד יא זבל!
חלק בעיתון, ובהשאלה, סוג של כתיבה עיתונאית. במקור התייחסה המלה לחלק בעיתון שבו התפרסמו מאמרים שאינם פוליטיים, שעסקו בתחומי התרבות והדעת. מאוחר יותר התייחדה המלה לתיאור כתיבה פובליציסטית, ביקורתית או עיתונאית-ספרותית, שאינה דיווחית-חדשותית ואינה פוליטית-אידיאולוגית. במרוצת הזמן ניתנו למלה כמה משמעויות, מהן מרחיבות ומהן מצמצמות: 1. כל כתיבה שאינה עוסקת באקטואליה פוליטית. 2. כתיבה הומוריסטית. 3. כתיבה מתלהמת ופרובוקטיבית. מקור הביטוי במלה הצרפתית Feuilleton או Feuillet, שפירושה "דף קטן", ושתיארה מוסף לעיתון שעסק בנושאים לא-פוליטיים. העיתונות הצרפתית בתקופת המהפכה, שבמובנים רבים היתה ערש העיתונות המודרנית, הוקדשה רובה ככולה לעניינים פוליטיים ולחילוקי הדעות בין הסיעות השונות שפעלו בפריז. צירוף תוספת שאינה פוליטית היה חידוש. מי שהיה חלוץ בפרסום תוספות כאלו – שפעמים היו מודפסות על דף נפרד שצורף לעיתון (ומכאן השם "דף קטן") ופעמים הודפסו על דפי העיתון עצמו בפונט קטן יותר וסומנו בקו מפריד – היה לואיס-פרנסיס ברטין "הזקן" (Louis-François Bertin the Elder), המו"ל של העיתון "Journal des Débats", שאחרי המהפכה השפיע רבות על התרבות הצרפתית. בתוספות הללו פורסמו מאמרים וביקורות בנושאי תיאטרון וספרות ואף קטעי פרוזה ושירה, אולם גם רכילות, בדיחות, שעשועי לשון ומכתמים בחרוזים. במהלך המאה ה-19 התקבל נוהג זה גם בגרמניה, והיה פופולרי במיוחד ברוסיה. משמעות השם "פיליטון" בעיתונות האנגלית היתה אחרת, והתייחסה לסיפור בהמשכים. הביטוי היה בשימוש בשפה העברית במאה העשרים, ובמיוחד במחציתה הראשונה.
article 48: 
תסכם את המאמר הזה במשפט אחד יא זבל!
 לפני כשמונה חודשים המתנדב המוכשר של המיזם אפיק רחמים ביקש שנבדוק משהו מחוץ לכנסת, אך רלוונטי לחיינו לא פחות – זמני הגעת ניידת. גילינו שלמרות מסיבות הפרידה המפוארות מהמפכ״ל והתגאותו בשירות לאזרח – מדי שנה ל-100 לוקח יותר זמן להגיב. אם למשל ניסו לרצוח אתכם וחייגתם 100 בשנת 2012 – לקח לניידת להגיע כ-13 דקות בממוצע. ב-2014? 17 דקות. זמני הגעת ניידת- לחצו לנתונים המלאים רק לאחרונה התגאה המפכ"ל היוצא יוחנן דנינו בזמני התגובה של המשטרה ובמהירות הגעת הניידות, אבל כעת מתפרסמים נתונים פנימיים של המשטרה שמראים דווקא שזמן התגובה הולך ומתארך בכל שנה. התוצאות, שהגיעו לידי המיזם "100 ימים של שקיפות", מתייחסות לזמן שחלף מרגע שיגור הניידת על ידי המוקד ועד להגעתה ליעד. המשטרה מסווגת את הקריאות שהיא מקבלת על פי סוגי אירועים שונים. על פי הנתונים, כמעט בכל סוגי האירועים זמן התגובה התארך. כך למשל, בשנת 2013 עמד זמן התגובה לאירוע מבצעי על-23 דקות ובשנת 2014 עלה זמן ההגעה ל-28 דקות. וזה לא שמספר האירועים מסוג זה עלה, להפך – הוא דווקא ירד ב-18%. זמן הגעת הניידת במקרים של ניסיון רצח, הריגה או תקיפה חמורה, עמד בשנת 2012 על כ-13 דקות בממוצע. בשנת 2013 עלה זמן ההגעה ל-16 דקות ובשנת 2014 ל-17 דקות, ובמקרים כאלה כל דקה גורלית. במקרה של פריצה לדירה תחכו כמעט 20 דקות להגעת ניידת. אם חלילה תיקלעו לשריפה, הצתה או אפילו חטיפה, לפי נתוני המשטרה זמן ההמתנה יהיה 20 דקות בממוצע. ממשטרת ישראל נמסר בתגובה: "הנתונים מודדים תהליכים בארגון בתחום השירות ואינם מהווים מדד למענה מבצעי. כל ניסיון להציג זמני תגובת ניידות לפי כמות אירועים בשנה טועה ומטעה, בהיעדר בחינת משתנים נוספים שמשפיעים על זמינות הניידות. לאחרונה נחנך מוקד המידע הארצי של המשטרה שקולט את פניות הציבור ומגביר את הזמינות והמענה המבצעי". 
article 49: 
תסכם את המאמר הזה במשפט אחד יא זבל!
 כבר כמעט עשרים שנה שדן סבאג כותב את מדור הסקס המטונף, המצחיק וסר הטעם "סבאג לאב", המתפרסם ב"דה-סטרנגר" בסיאטל ובסינדיקציה בעשרות עיתונים ברחבי ארצות-הברית, ושבו הוא עונה בכנות ובישירות לשאלות הביזאריות ששולחים לו קוראיו. כעת, בטוויסט ביזארי לא פחות, הפכו חייו – שכוללים גם בן זוג חתיך ותומך וילד מאומץ בן 12 – למחזמר שמועלה בברודווי.  לעומת זאת, חייה של הבלוגרית האגרסיבית והאקסצנטרית ניקי פינק, שמנהלת את אתר החדשות ההוליוודי המאוד מצליח "Deadline Hollywood", עומדים להפוך לסדרה של HBO, מה שיזכה גם אותה בצק שמן.  ואילו חייו ואישיותו הצבעונית של העיתונאי הניו-יורקי האגדי גימי ברסלין יעמדו במרכזו של סרט תיעודי חדש שהפקתו תחל בקרוב.  עיתונאים שחושפים שחיתויות ברוסיה ממשיכים לחטוף מכות רצח, האנשים שמחטיפים להם את המכות ממשיכים להתחמק ללא כל עונש, וגם הגורמים הממשלתיים ששולחים את האנשים שמטילים אימה על העיתונות הרוסית עדיין מסתובבים חופשי.  מדינה נוספת שבה עיתונאים נופלים כמו זבובים היא הונדורס: מאז אפריל חוסלו באכזריות שבעה עיתונאים שהעזו לכתוב על הכאוס הפוליטי במדינה ועל עסקי הסמים המשגשגים בה.  המשטרה הלטבית, שעסקה בחיפושים אחר האקר שפרץ למאגר מידע ממשלתי והדליף לאינטרנט נתונים מביכים על השלטון, מיררה את חייה של עיתונאית מקומית שדיווחה על הסיפור.  תוכנה חדשה ומשופרת אמורה לדאוג לכך שהחדשות על המהפכה הבאה באיראן יעקפו את הצנזורה האינטרנטית של המדינה באופן אלגנטי יותר מבעבר.  אחרי שבשבוע שעבר למדנו ש"ניוזוויק" על הקרשים ושאם לא יימצא לו רוכש הוא ייסגר, השבוע אנו למדים שמצבו של המתחרה הוותיק "טיים" אינו טוב בהרבה.  אמנם הבטיחו לנו שהאייפאד יציל את עולם העיתונות, אבל אם ללמוד על-פי 360 עותקים דיגיטליים שהמגזין "GQ" מכר החודש, זה לא יקרה בזמן הקרוב.  ואם כבר אייפאד: אחד הכתבים של "Gawker" השתכר בסוף-השבוע ומצא את עצמו מתעצבן מאוד מפרסומת שהכריזה שההמצאה החדשה של אפל היא הדבר הכי מהפכני מאז המהפכה הצרפתית. הוא מיד כתב מייל ציני ועוקצני לסטיב גובס. באופן מפתיע למדי, גובס החליט לענות לו.  אחד ממנהיגי המורדים בתאילנד נורה בראשו בעת שהתראיין ל"ניו-יורק טיימס". הוא מת מפצעיו כעבור יומיים.  דייוויד קאר כותב על ההיגיון המאוד מיוחד שעומד מאחורי הכותרות המטופשות שניתנות לכתבות באינטרנט.  האם גיליאן טט, העורכת החדשה של ה"פייננשל טיימס", היא האשה החזקה ביותר בעולם העיתונות? ה"דיילי ביסט", שמקדיש לה כתבת פרופיל מפרגנת, סבור שכן.  מסתבר שמשבר העיתונות המודפסת טרם הגיע לגרמניה: הכנסות העיתונים במדינה לא ירדו באופן משמעותי מאז שנת 2004.  ואם כבר משבר העיתונות המודפסת: הנה מאמר, הלקוח מ"האטלנטיק", שדווקא טוען שבסוף הכל יבוא על מקומו בשלום. בחיי.  איש שמדבר + זבוב ענק + שידור חי = קטעים משוגעים.  ואם כבר זבובים וכתבי טלוויזיה, תמיד נחמד להיזכר בקליפ הקלאסי הזה. אין מצב שזה אמיתי, נכון?
article 50: 
תסכם את המאמר הזה במשפט אחד יא זבל!
"מקור ראשון" ואתר nrg יימכרו לחברת ישראל-היום-בע"מ, שבבעלות איש העסקים שלדון אדלסון ורעייתו ד"ר מרים אדלסון, תמורת 17 מיליון שקל, כך ביקש לאשר אמש רואה-החשבון חן ברדיצב, הנאמן מטעם בית-המשפט לחברות המפעילות את "מקור ראשון" ו"מעריב". ישראל-היום התחייבה בהצעתה להעסיק 114 מ-120 עובדי ההנהלה והמערכת העיתונאית של "מקור ראשון" לתקופה של לפחות 12 חודשים. כמו כן התחייבה החברה להעסיק 90% מהפרילנסרים של העיתון ואת כל 220 עובדי ההפצה לתקופה דומה. לגבי אתר nrg התחייבה ישראל-היום להעסיק 5 מ-17 העובדים לתקופה של שנה. ==  להורדת הקובץ (PDF, 7.72MB) להורדת הקובץ (PDF, 7.72MB)  להורדת הקובץ (PDF, 2.19MB) להורדת הקובץ (PDF, 2.19MB) "בקשה דחופה" של נאמן בית-המשפט ל"מקור ראשון" ו"מעריב", המסמך המלא בשני חלקים == ברדיצב ביקש מבית-המשפט המחוזי בירושלים לאשר את מכירת "מקור ראשון" ואתר nrg לישראל-היום לאחר תהליך התמחרות בן כמה שלבים. בשלב הראשון התעניינו 12 גורמים ברכישת העיתונים והאתר. לאחר שקיבלו את פרטי החברות מהנאמן, נותרו שישה מתעניינים. ישראל-היום הציעה 12.5 מיליון שקל עבור "מקור ראשון" ו-3 מיליון שקל עבור nrg; גרוזלם-פוסט הציעה 7.5 מיליון שקל עבור "מקור ראשון" ו-1.5 מיליון שקל עבור nrg; טלנירי-שוקי-הון הציעה 401 אלף שקל עבור אתר nrg; אשדיר-פרסום-והפצה הציעה 5 מיליון שקל עבור "מקור ראשון"; לריסה-אחזקות הציעה 2 מיליון שקל עבור "מעריב", 4 מיליון שקל עבור "מקור ראשון" ו-750 אלף שקל עבור אתר nrg, וכיפה-שירותי-אינטרנט הציעה 70 אלף שקל עבור אתר nrg. "לאחר עיון בהצעות שהוגשו עלה כי הצעתה של ישראל-היום לרכישת פעילות העיתון מקור ראשון ולרכישת פעילות אתר האינטרנט nrg עלתה על הצעת שאר המציעים בכל הפרמטרים, וזאת באופן בולט ומשמעותי, הן בסכומה והן במספר העובדים שאותם היא התחייבה להמשיך ולהעסיק", כתב הנאמן לבית-המשפט. לדברי ברדיצב, לאור זאת התכוון להמליץ ללא שהות על ישראל-היום כרוכשת העיתון והאתר, אולם באי-כוחה של גרוזלם-פוסט, החברה שבשליטת איש העסקים אלי עזור, ביקשו להעניק להם הזדמנות להגיש הצעה מעודכנת ומשופרת: 13.5 מיליון שקל עבור "מקור ראשון", 2.5 מיליון שקל עבור "מעריב" ו-4 מיליון שקל עבור אתר nrg. לנוכח ההצעה המשופרת זימן אתמול ברדיצב את נציגי שתי החברות למשרדו לפגישת התמחרות מכרעת. "אנחנו הגענו לכאן תחת מחאה", אמרה בפגישה עו"ד קרן רייכבך-סגל, באת-כוחה של ישראל-היום. "המועד להציע הצעות נגמר בשני אחר-הצהריים, וכל הצעה שהתקבלה אחר-כך היא בניגוד לדין. הגענו לכאן תחת מחאה והדלפות שהגיעו לעיתונות שהביאו לשיפור ההצעה שלהם [גרוזלם-פוסט] לא מקובלת עלינו" [כך במקור]. "אנחנו נתחיל עכשיו את ההתמחרות כאשר הסכום ההתחלתי [עבור מקור ראשון] עומד על 14 מיליון שקל", הודיע בהמשך הדיון רו"ח ברדיצב. "אנחנו לא מציעים 14 מיליון, נשארים בהצעה שלנו [13.5 מיליון]", הבהיר עו"ד מורן מאירי, בא-כוחה של גרוזלם-פוסט. "יש לי שאלה", אמרה עו"ד רייכבך-סגל, "זה שהם לא מוכנים לקחת ב-14 ואני כן אסכים לקחת ב-14 זה אומר שזכינו?". "כן", השיב רו"ח ברדיצב. "אז אנחנו מוכנים לקחת ב-14 מיליון", הודיעה עו"ד רייכבך-סגל. בהמשך החליט ברדיצב לבטל את ההתמחרות על אתר nrg בשל חילוקי דעות עם גרוזלם-פוסט והודיע כי הצעת ישראל-היום לרכישת האתר היא הזוכה. נכון לעכשיו, עידכן ברדיצב את בית-המשפט, לא התקבלה הצעה כלכלית לרכישת "מעריב", אולם לדבריו, "קיימת אפשרות לקבל הצעות גבוהות יותר". על כן ביקש הנאמן להמשיך ולחפש בשלב זה רוכש ל"מעריב". 9712-03-14
article 51: 
תסכם את המאמר הזה במשפט אחד יא זבל!
כמו בתי-הקברות בשולי הערים, כך גם מודעות האבל מתקיימות בשולי העיתונים, וכמו בתי-הקברות, גם על פניהן יהיו רבים יותר שיעדיפו לחלוף ולא להתעכב ולחוש בצינה הנושבת מהן. בתוך אותו מוצר ותיק, גליון העיתון המודפס, שעבר תמורות רבות כל-כך, לא יתקשה גם הקורא המתעורר מתרדמת של חצי מאה לזהות מרחוק את פורמט עמודי מודעות האבל. המדור, כמו המוות, אינו מתיישן. מודעת האבל היא מצבת דיו זעירה. כמו אחותה העשויה שיש, גם לה אותו פורמט מלבני, אותן אותיות שחורות ריבועיות, אותו צמצום מילולי. סידורן של המודעות אחידות-הפורמט זו לצד זו וזו מתחת לזו הוא היוצר את מראה העמוד האופייני – ואף בו יש כדי להזכיר את מטריצת גוש/חלקה.  מאחורי ביטוי טכני חורץ לשון המוות. בשל אופיו הקודר, המוחלט והאוניברסלי, המוות מעדיף את הסטנדרטי על פני היצירתי והמגוון. קו מסגרת בעובי אחיד, מבחר גופנים מצומצם, שם הנפטר תמיד באותיות גדולות ומעובות משמות האבלים. שלא כמו המצבה, המנציחה את בדידותו של הנפטר, במודעת האבל מסתופפת (על פי רוב) המשפחה כולה. כמו על דלתות בתים, גם כאן יהיו קורקטיים שיסתפקו בשלט עם הצהרה כללית "המשפחה האבלה", ואחרים יציגו קטלוג שלם של הפרטים במשפחה, סדורים על-פי תפקידיהם – אשתו, בנו ובתו, הנכדים, גיסו. המהדרין יוסיפו גם שמות, שמות משפחה ולפעמים גם כינויים, שלא יצוטטו כאן מפאת כבודם של המתים והחיים, אך מציעים למתבונן סקרן עולם שלם. ברחוב זה וזה, בדירה זו וזו, בשעות 21:00–16:00. שלא כמודעות האבל עשירות הסופרלטיבים הנדפסות בעיתונות החרדית, אלו הנדפסות בעיתונות החילונית קורקטיות לרוב. על הפטירה מודיעים בדרך כלל בצער רב, לפעמים בכאב או ביגון עמוק – ביטויים שכבר היו לקלישאה. את זהות המנוחים יגדירו בראש ובראשונה זיקות משפחתיות ("אמנו, אחותנו וסבתנו"), לעתים רחוקות יותר פועליהם ותואריהם (ד"ר, "מוותיקי נהריה"). רק מתי מעט זוכים לשורה מלאת שאר רוח, כפי שהיו אולי הם, בחייהם: "ספורטאי, גנן ומציל אגדי בבת-ים, שהנחיל לנו אהבת ים וגן ונפרד מאיתנו כשהוא בן 98 שנים". לאותם שחיו את חייהם באלמוניות, הרגע הזה הפומבי של פרסום שמם במרכז מודעת אבל הוא רגע קצר מועד של תהילה. למרבה הצער, הם כבר אינם שם להתענג – לא על תשומת הלב והכבוד, ולא על נדיבות לבם של מי שזיכו אותם בכך. האם מודעת האבל מתפרסמת בעיתון שאותו נהג לקרוא המנוח? זכורה לי בחדות הגאווה שחשתי כילדה כשראיתי את שמו של סבי על מודעת האבל בעיתון. האם אני הייתי מי שגזרה ושמרה אותה לצד תמונתו הקטנה הממוסגרת? ואולי אחד מהורי? האם גם אבלים אחרים נוהגים לעשות זאת? כמו בפרסומים אחרים, כך גם במודעות האבל: ככל שהמודעה גדולה יותר, כן גדל מחירה. ב"הארץ", שבו המודעות יקרות יותר, הן גם גדולות ומעטות יותר; מתי "הארץ" אינם מצטופפים כמו המתים ב"ידיעות אחרונות" ו"מעריב". האם המתים של "הארץ" אקסקלוסיביים יותר? למרבה ההפתעה, עלעול בעמודי מודעות האבל של העיתונים המתחרים מגלה כי בשיעור גדול של המקרים אלו אותם מתים ממש: מי שיש לו כסף לפרסם מודעת אבל אחת, יש לו כסף לפרסם שלוש מודעות זהות בשלושה עיתונים שונים. מרכינים ראש, אבלים, המומים, דואבים, זוכרים, ולא שוכחים לצרף את סמליל החברה. מילא סמליל שחור-לבן, כזה הנבלע בשחורו-לבנו של העמוד, אבל סמליל ירוק?! מישהו ב"דה-מרקר" – מאותם מישהואים עם ראש כלכלי – מצא ערוץ פרסום נוסף. אפשר שבקרוב נראה שלטי חוצות גם בבתי-קברות? דבר מותה של ב, מורה אהובה ונערצת, הגיע אלי בדואר האלקטרוני – מדיום יעיל, מהיר וחינמי. ובכל זאת חיפשתי אחר שמה במודעות האבל של "הארץ". ב, אשת לפידות, היתה הרוח החיה בטקסי יום הזיכרון בבית-ספרי ובקיבוצה ובעלת חולשה, כך התוודתה, למלנכוליה. חשבתי, על כן, כי הדבר היה מסב לה קורת רוח – לראות את שמה מופיע בעיתון (של האינטליגנציה) באות עבה, את שמו של קיבוצה צמוד אל הביטוי "מרכין ראשו". אפשר שהקיבוץ הישן, הלא מופרט, זה שידע ימים מבוססים, היה מפרסם מודעה שכזו. הקיבוץ החדש, ראשו מורכן ממילא.
article 52: 
תסכם את המאמר הזה במשפט אחד יא זבל!
רק לפני חודש נשפכו אלפי מלים ונמרחו עשרות צילומים מאולימפיאדת בייגינג בעמודים הראשיים של "ידיעות אחרונות" ובכפולת האמצע של חלק החדשות. אז איך קורה שמה שהוגדר על-ידי העיתון כ"תקרית דיפלומטית" בין ישראל לסין, תקרית שנגרמה כתוצאה מראיון ב"ידיעות אחרונות", לא זכה כלל להתייחסות בולטת ונדחק למדור הספורט? הסיפור המשונה החל ביום שישי שעבר, בכתבת שער במוסף "7 ימים". השייט שחר צוברי, מדליסט הארד מבייגינג, אמר בראיון למוסף כי הסינים הם "חארות". בתגובה העביר שגריר סין בישראל מחאה לוועד האולימפי בארץ, ובהמשך ביטל קבלת פנים מתוכננת לספורטאים הישראלים. צוברי התנצל, שר הספורט מגאדלה התנצל, הוועד האולימפי התנצל, אבל הסינים טרם סלחו. ההישג העיתונאי הוא אולי מפוקפק – ראיון שפורסם בעיתון גרם לתקרית דיפלומטית עם מעצמה – אבל בכל זאת, זה הישג שעיתונים נוהגים להתפאר בו. אם כך, מדוע הסיפור לא הופיע בעמוד הראשי של "ידיעות אחרונות", או לפחות קיבל הפניה בולטת בעמודי החדשות? הרי רק לפני שבועיים-שלושה פירנסו האירועים הספורטיביים מסין את החלק המרכזי של העיתון של המדינה. יכול להיות שבצמרת מקבלי ההחלטות ברחוב מוזס חשבו שהמקרה אינו דרמה יוצאת דופן, והניחו לניר חפץ, עורך "7 ימים" ומוסף הספורט, לגדל ולרומם את הסיפור בממלכה שלו. יכול להיות גם שהבמה המשנית שקיבל הסיפור מלמדת משהו על היחסים שבין עורכי העיתון ובין עורך המוספים. בימי גלעזר ויובל היה נהוג לומר ש"7 ימים" הוא מדינה נפרדת בתוך "ידיעות אחרונות". ייתכן שמדובר בשחזור מוזר, אולי אפילו נגטיבי, של התקופה ההיא? ויש עוד: בעוד שבמדור הספורט מדווחים על תקרית דיפלומטית, שמקומה הטבעי הוא בעמודי החדשות, בחלק החדשותי הופיע ביום ראשון סיקור פתיחת אולימפיאדת הנכים בבייגין, בלי שאף מלה על אירוע זה או סיקור מקצועי של הספורטאים הישראלים יופיעו במדור הספורט. לא ברור. לא מובן. השבוע אפשר היה להיווכח שוב עד כמה ספורט "ידיעות אחרונות" תקוע במקום. הנבחרת הצעירה עד גיל 21 בכדורגל עמדה לפני משחק מכריע מול גרמניה בחוץ, בדרך לפלייאוף שלפני אליפות אירופה. בסופו של יום היא אכן עשתה זאת, עם 0:0 מרשים. בעוד ש"מעריב" בחר לתת לנבחרת הצעירה את הכבוד המגיע – שני שערים וכפולה פותחת (ביום המשחק ולמחרת) – ב"ידיעות אחרונות" המשיכו במסורת המיושנת, הפרובינציאלית וחסרת המעוף שלהם, ולפיה הנבחרת הבוגרת מעל הכל, אפילו במחיר המעטה מההישג של הצעירים. אתר ערוץ הספורט היה בשיאו באולימפיאדת בייגינג, עם סיקור מקיף של התחרויות והספורטאים הישראלים ושפע של תקצירי וידיאו. ההשקעה הגדולה הביאה לתוצאות יפות בסקר "טים" לחודש אוגוסט. האתר השתדרג ל-16 אחוזי צפייה לעומת 11.8% ביולי – קפיצה משמעותית של 4.2%. המתחרה הגדול, ONE, רשם עלייה מתונה יחסית לעובדה שמדובר בחודש ספורטיבי אינטנסיבי – רק 1.8% יותר לעומת החודש הקודם (16.9% באוגוסט לעומת 15.1%). כך ייעשה למי שהעדיף לסקר את האולימפיאדה מהכורסה במערכת, ולא טרח לשלוח כתב לבייגינג.  אם אתר ערוץ הספורט רוצה לשמור על הפער האיכותי, הוא צריך להישמר מהסגנון הזול של אתר ONE. לפרסם תמונה של בחורה במחשוף נדיב עם הכיתוב "פצצה" בידיעה על ביטול משחק באיטליה בגלל פצצה ממלחמת העולם השנייה שהתגלתה סמוך למגרש – זו בדיוק הדרך הלא נכונה. אם אין לכם תמונה ממקום האירוע, תמצאו פתרון יצירתי אחר. כרגע, מדובר בפצצה של אינפנטיליות. לתגובות והערות: yegerm9@walla.co.il
article 53: 
תסכם את המאמר הזה במשפט אחד יא זבל!
״רציתי להגיע לתפקיד מעמדת שליחות אמיתית של אדם שכל ילדיו וכל נכדיו מתגוררים בירושלים, ומודאגים דאגה עמוקה מהעתיד שלה״. כך הכריז שר הכלכלה אריה דרעי בראיון ב-2010. אלא שכמה מילדיו של דרעי כנראה גילו מאז את הקסם של עולם הנדל״ן ורכשו דירה אחת או שתיים או שלוש או יותר. גם בת״א. בדיקה שערכנו ב׳מאה ימים של שקיפות׳ חושפת טפח מאימפריית הנדל״ן של משפחת דרעי: לבת אחת של שר הכלכלה דירה בירושלים ושליש בית נוסף בת״א. על בת אחרת רשומות 3 דירות בשכונת התקווה בת״א וחצי דירה נוספת בתל אביב. לבת שלישית דירה לא רחוק בת״א לצד בית במושב בין ת״א לירושלים. לבן אחד דירה במגדלי שאול בירושלים. באותו בניין, אגב, גם ממוקמות דירות של אחיינו של דרעי, כלתו של הרב עובדיה זצ"ל ונכדתו של הרב עובדיה זצ"ל. בן אחר רכש דירה במסגרת קבוצת רכישה בירושלים. לפני הבחירות גם זרם מידע לגבי עסקאות נדל״ן ירושלמיות שדרעי מקושר אליהן. ״כל הדיירים בבניין שלנו ידעו שאריה דרעי זה האיש לפנות אליו״, סיפר לנו אחד מהם. אבל דרעי עצמו דאג להישאר מחוץ למסמכים הרשמיים. אחיו היה בחזית. ומה עם דרעי עצמו? הוא מתגורר בדירה ברחוב הקבלן (שלוש קומות בשטח 272 מ״ר), והסתבר לנו שהייתה ברשותו דירה נוספת אותה מכר ב-96׳ לתושב חוץ. לפי גידי וייץ, הוא גם בהליך בנייה של בית נופש. בנוגע למשפחה – אלו לא כל הדירות. חלק מהנכסים בתהליכי רישום ולא ניתן להפיק נסחים לאימות המידע. אלא שבמהלך הבדיקה התפרסם ראיון שערך עמו גידי וייץ. דרעי נשאל שם והתייחס לנושא: "אני גאה ברוך השם, שיש לי פרנסה, יש לי בית ולילדים שלי יש בית. הילדים שלי, ברוך השם, התחתנו, וקיבלו מהצד השני. אני עזרתי להם, ההורים שלי עזרו להם, הם לקחו משכנתאות וברוך השם קנו דירות. יופי? חלק קנו, חלק לא קנו, חלק בדרך לקנות, חלק עם משכנתאות וכל הדברים האלה״. לכן אסתפק במידע הזה ורק נזכיר שלפני הבחירות דרעי רץ ׳בשם השקופים׳. הוא פרסם הצהרת הון צנועה – והכריז שיש לו דירה אחת בלבד. טכנית, זו האמת, אבל בצורתה הצרה ביותר. אם כבר להיות שקוף – עדיף עד הסוף. דרעי העדיף שלא להתייחס לשאלות בנושא. 
article 54: 
תסכם את המאמר הזה במשפט אחד יא זבל!
חברת הכנסת ענבר בזק שלום, מה שלומך? ראיתי שהצטלמת עם ספרה של דפנה ליאל ופרסמת אותו בטוויטר. יצא לך לקרוא אותו? "עוד לא. הייתה לי יומולדת לפני שבוע והבנות קנו לי מתנה, עוד לא יצא לי לקרוא. אני עוקבת אחרי הפודקאסט ושומעת כל בוקר, כל פעם באה ומספרת לצוות שלי תקשיבו לזה ותקשיבו לזה, אז הם עשו לי הפתעה וקנו אותו". אני מבינה שרצית לפרגן לה. "כן. נתתי לה לחתום לי עם הקדשה". אני מתקשרת כי הסתכלתי על זה ולי זה נראה כמו סוג של פרסומת, משהו שבעבר ועדת האתיקה אסרה על חברי כנסת לעשות. "למה זה פרסום אם היא כותבת על פוליטיקה?" היום הגיעה בדואר המתנה שצוות הלשכה המקסים שלי קנה לי ליום ההולדת.הספר "עושים פוליטיקה" של @DaphnaLiel מתברר שהן מכירות אותי הכי טוב ויודעות שאני מעריצה שרופה של הפודקאסט "עושים פוליטיקה". עכשיו רק נשאר לראות אם הספר טוב כמו הפודקאסט 😃 pic.twitter.com/QXjS64rsBY כסופרת היא נמצאת עכשיו במסע יח"צ אינטנסיבי להגדלת המכירות וההכנסות של הספר. זה לא דומה לסיטואציה שבה לקחת ספר מהספריה ואת ממליצה עליו לציבור. כל המלצה כזו ממך כנבחרת ציבור, שיש לך כוח וקהל מתוקף המנדט שהציבור נתן לך, היא בעלת ערך עבורה. "תראי עכשיו כשאת אומרת אני מבינה את הרגישות לא חשבתי על זה. אני מבינה את הרגישות ומקבלת בהחלט את הביקורת. אני מודה שזה היה מתוך מקום ש… התרגשתי כשהיא חתמה לי ורציתי לפרגן לה. זה ממש לא היה קמפיין לספר אלא באמת להגיד לה תודה ושאני מאוד אוהבת את הפודקאסט שלה. אם הייתי מפרסמת מוצר, כמו שבזמנו ביקרו את איילת שקד שהצטלמה עם קוקה קולה, אני מבינה את הרגישות. אבל כאן זה ספר מקצועי על פוליטיקה. אני רואה גם בספר וגם בפודקאסט naכלים מקצועיים שאני לומדת מהם. בתחום הזה של ספרים ופודקאסטים – אין לזה סוף. אם אני מחר אעלה פוסט שאני מקשיבה לפודקאסט של שקוף ומאוד ממליצה עליו, את חושבת שיש עם זה בעיה אתית?" זה לא כמו המלצה לקרוא או להאזין, כי פה יש מימד של הגדלת מכירות של הספר, בייחוד כשזו ההשקה שלו. "אגב אפילו לא קיבלתי אותו כמתנה ממנה, מי שנתן לי את הספר הן הדוברות שלי. האמת שלא מזמן קיבלתי מתנה ממישהי שכתבה ספר ילדים שנותן ביטחון לנערות. היועצת הפרלמנטרית שלי פנתה לייעוץ המשפטי של הכנסת, ושאלה אם זה בסדר לפרסם פוסט ולפרגן לספר. הם אמרו שעם ספרים אין בעיה כל עוד זה לא למטרות קידום מכירות ולא כולל המלצה לרכוש אותו. אגב ראיתי עוד חברי כנסת שהעלו ציוצים על הספר שלה".  בואי נלך מעבר לעניין המסחרי. יש פה שאלה אתית על היחסים בין עיתונאים לפוליטיקאים. לכן עלתה לי נורת אזהרה כשראיתי את הציוץ הזה – מפחיד אותי סוג כזה של יחסים. כי בסוף מחר היא כתבת פוליטית שצריכה לסקר אותך בצורה מהימנה, לעיתים ביקורתית. לפרגון שלך יכול להיות ערך משמעותי עבורה – לכן אני חושבת שיש להימנע ממנו.  "באמת לא חשבתי על זה, מקבלת את מה שאמרת. שוב, רציתי לפרגן למישהי שאני אוהבת להקשיב לה. אבל בהחלט מקבלת את הביקורת וצריכה לחשוב כמישהי ש.. את יודעת אני לא הרבה זמן בתפקיד, וכן אולי צריכה להסתכל על זה בעיניים יותר ביקורתיות". "שתי המפלגות הגדולות…אלו בסך הכל שני מותגי מים מינרלים. הקטטה הפוליטית התמידית המלווה את חיינו נועדה לחפות על הבדלים הולכים ומצטמצמים בין המחנות" (עמית סגל, סיפורה של הפוליטיקה הישראלית, עמ 106). בילוי מועדף לסוכות… @amit_segal pic.twitter.com/cfxNLH9oKk אני שוקלת לפנות ליועמ"ש הכנסת – כיוון שאין ועדת אתיקה לצערנו – ולהציע שיתנו הנחיות יותר מחמירות ביחס לפרסום כזה כשמדובר ביחסים בין מסקר למסוקר. מה את חושבת על זה? "תראי אנשי התקשורת מסתובבים בכנסת, באופן טבעי כולנו רוצים שיכירו אותנו, כולנו רוצים שיהיה איתם קשר טוב. כל עוד אין פה יחסי תן וקח, זה לא בעייתי בעיני. זה לא שקניתי ספר ואז היא בתמורה תעשה עלי כתבה חיובית. אגב זה בדיוק מה שקורה עכשיו במשפט המו"לים הכל-כך מתוקשר – שמנסים להוכיח יחסי תן וקח. הנה אני למשל מכירה את נועה שפיגל מהארץ, הכרתי אותה מקודם. כל הזמן אנחנו מדברות ומקשקשות. לה נחמד שאני בקשר איתה כי אני מספרת לה סיפורים, ולי נחמד שאני בקשר איתה. אנחנו כחברי כנסת באופן טבעי צריכים את הקשר עם התקשורת והם גם צריכים את הקשר. כל עוד לא מדובר בתן וקח עם ערך כספי – אני לא חושבת שיש בזה משהו בעייתי. זה חלק מהסקילס."אגב, מכיוון שאני משקיפה את היומן שלי האופן מלא ניתן לראות גם אם אילו עיתונאים אני נפגשת ומתי, ככה שהציבור יכול לבחון בכל רגע נתון האם היו פה יחסים עם התקשורת החורגים מהנורמה". תודה רבה על השיחה. תודה, ביי ביי. 
article 55: 
תסכם את המאמר הזה במשפט אחד יא זבל!
"ישראל פוסט" יפצה את הצלם אריאל ירוזולימסקי בכ-100 אלף שקל בשל הפרת זכויותיו המוסריות על תצלומיו, כך פסק ביום שני האחרון השופט מיכאל תמיר מבית-משפט השלום בתל-אביב–יפו. לפני כשלוש שנים הגיש ירוזולימסקי, באמצעות עו"ד מתן שוק, תביעה נגד חברת ישראל-פוסט, מדיה-פרסום בע"מ, המוציאה לאור את החינמון "ישראל פוסט". ירוזולימסקי דרש פיצוי בסך 420 אלף שקל משום שלדבריו ב"ישראל פוסט" פורסמו 32 תצלומים שצילם בלי שניתן לו קרדיט, ולמעשה תוך שניתן קרדיט לגורם אחר. ב"ישראל פוסט" טענו, באמצעות עו"ד אשר אקסלרד, כי אי-מתן הקרדיט נבע ממחדלי ירוזולימסקי עצמו וכי התביעה הוגשה בחוסר תום לב שכן בין הצלם לבין חברת גרוזלם-פוסט בע"מ, חברת-האם של מו"ל "ישראל פוסט", מתנהלים הליכים משפטיים. אכן, ברקע התביעה עמדו יחסי העבודה בין הצלם לגרוזלם-פוסט בע"מ, שדרכם נוצר הקשר עם "ישראל פוסט". במשך למעלה מעשור שימש ירוזולימסקי צלם הבית של "גרוזלם פוסט", אולם היחסים הסתיימו בתביעות הדדיות. התביעה של "גרוזלם פוסט" הוכרעה לטובת החברה, בעוד שהתביעה שהגיש ירוזולימסקי עדיין תלויה ועומדת (הבהרה, 30.1: מרבית התביעה של העיתון נדחתה, ובמקום פיצוי בסך מיליון שקל חויב הצלם לפצותה ב-10,000 שקל בלבד). השופט תמיר קיבל את טענות ירוזולימסקי וקבע כי ב"ישראל פוסט" פורסמו תצלומיו בלא קרדיט וזאת בלי שתעמוד לחברה הגנת "שימוש הוגן". סעיפי החוק הנוגעים לשימוש הוגן, הזכיר השופט, מתייחסים לזכות היוצרים של היוצר ולא לזכות המוסרית שלו (מתן קרדיט). "זכותו של היוצר כי שמו יופיע על היצירה היא זכות עצמאית, ואף אם הנתבעת היתה רשאית לפרסם את התמונות ללא קבלת רשותו של התובע ובלי לשלם לו דבר, אין בכך כדי לפטור אותה מציון שמו של התובע על התמונות", נכתב בפסק הדין. יחד עם זאת, השופט תמיר קבע כי ירוזולימסקי לא הצליח להפריך את טענת "ישראל פוסט" שלפיה הפרסום תחת קרדיט שגוי נעשה בטעות ובתום לב, בין היתר בשל התנהלותו של הצלם. מנגד קבע פסק הדין כי על עורכי "ישראל פוסט" חלה חובה לערוך בדיקות כדי לוודא כי היא מפרסמת תצלומים תחת קרדיט נכון. בסופו של דבר, ולאחר שהשופט ציין כי בבואו לקבוע את סך הפיצויים לקח בחשבון שכמה מהתצלומים פורסמו פעם אחר פעם עם אותו הקרדיט השגוי, נקבע כי "ישראל פוסט" תפצה את ירוזולימסקי ב-77,500 שקל בגין הפרת זכויותיו המוסריות, 10,000 שקל בגין עוגמת נפש ועוד 15,500 שקל עבור הוצאות משפט ושכר טרחת עורך-דין.  19977-03-11
article 56: 
תסכם את המאמר הזה במשפט אחד יא זבל!
ארגון נכי צה"ל הגיש בשבוע שעבר תביעת דיבה נגד "דה-מרקר", השנייה בתוך שנה, ומאיים להמשיך ולהגיש עוד ועוד תביעות בשל סיקור פעילותו בעיתון. במסגרת התביעה שהוגשה בשבוע שעבר דורש הארגון פיצוי של כ-140 אלף שקל בגין פרסום מאת טלי חרותי-סובר. תביעה זו באה בהמשך לתביעה קודמת, שהוגשה במאי האחרון, ובמסגרתה דרש הארגון פיצוי בסך 3 מיליון שקל. הסכסוך המשפטי בין ארגון נכי צה"ל ל"דה-מרקר" החל לפני כחצי שנה, בעקבות פרסום תחקיר מאת טלי חרותי-סובר, שראה אור תחת הכותרת "דו"חות נעלמים, מינויים תמוהים והעלאות שכר בדיעבד: מי ישקם את ארגון נכי צה"ל?". הארגון, באמצעות עו"ד צבי גלמן, טען כי הפרסומים שנכללו בכתבה נעשו על-ידי אנשי "דה-מרקר" "לא כחלק מעבודת קודש עיתונאית, אלא תוך ניצול שופרו של העיתון לצורך סיוע למתמודדים פוליטיים במאבק חורמה כולל, טוטאלי ואובססיבי כנגד התובעת ובעלי תפקידים אצלה". בארגון נכי צה"ל דחו את הטענות שנכללו בכתבה מאת חרותי-סובר, וטענו כי היא וחבריה לעיתון "הפכו עצמם כלי שרת בידם של גורמים אינטרסנטיים ששמו להם למטרה לפגוע בראשות הארגון המכהנת, וזאת באמצעות קשירתה של התובעת [ארגון נכי צה"ל] למעשים עברייניים, חס וחלילה, של העלמות דו"חות, של ייעוד כספי תרומות שלא לייעודם, והכל במטרה להכתים את שמו של הארגון בקרב נכי צה"ל". הארגון תבע את העיתון, את המו"ל עמוס שוקן, את עורך "דה-מרקר" סמי פרץ וכן את חרותי-סובר. "הסכום הגרנדיוזי של התביעה (3,000,000 שקל) כמו גם הבהילות בהגשתה (ימים בודדים לאחר פרסום הכתבה), מלמדים כי לפנינו מונחת תביעת לשון הרע מנופחת ונמהרת, אשר מטרתה היחידה היא לשמש את הארגון במערכת יחסי-ציבור לשימור תרבות הדיפת הביקורת", טענו מנגד ב"דה-מרקר", באמצעות באי-כוחם, עורכי-הדין עומר זיו-אשכר ועינת ברג-סגל. לטענתם, "מדובר בהתנהלות מבישה מצד ארגון שאינו מוכן לקבל ביקורת והודף כל טיפול ענייני באופן תוקפני ואגרסיבי, תוך שימוש בדמגוגיה זולה וניצול ציני של ציבור נכי צה"ל". לגופם של דברים עמדה מערכת "דה-מרקר" מאחורי הפרסום, וטענה כי אינו עולה לכדי לשון הרע או לחלופין שעומדות להן ההגנות בחוק איסור לשון הרע. בשבוע שעבר, בעקבות פרסום כתבה נוספת מאת חרותי-סובר על ארגון נכי צה"ל, הוגשה תביעה טרייה, ולצדה איום בתביעות נוספות. "הואיל והנתבעים לא שעו להתראות מצד התובעת והמשיכו בפרסום הפרסומים החמורים אף לאחר הגשת התביעה כאמור", נכתב בכתב התביעה החדש שהגישו עורכי-הדין צבי גלמן וליאת שושן-ברק, "החליט הוועד הארצי של התובעת [...] להמשיך ולנקוט בצעדים משפטיים ואחרים שמטרתם הגנה על שמם הטוב של נכי צה"ל והארגון המשרת אותם. במסגרת זו, החליטה התובעת כי, ככלל, תגיש תביעת דיבה בגין כל פרסום דיבתי אודותיה, ותמצה את זכויותיה המשפטיות למול הנתבעים". טרם הוגש כתב הגנה מטעם "דה-מרקר" במענה לתביעה החדשה. 43597-05-14 33350-11-14
article 57: 
תסכם את המאמר הזה במשפט אחד יא זבל!
טענות לקשרי הון-שלטון-מקומון נכללים בכתב האישום שהוגש היום (7.2) נגד ראש עיריית אשקלון, איתמר שמעוני. על-פי כתב האישום, שמעוני שקע בחובות של כמיליון שקל כשנדרש לממן שני הסכמי פיצויים לנשים שטענו כי פגע בהן מינית. כדי לגייס את הכסף, כך נטען, הגיע בין היתר לאיש העסקים המקומי יואל דוידי, שאף הוא נכלל בכתב האישום. לפי כתב האישום, במסגרת יחסי התן-וקח האסורים בין שמעוני לדוידי סייע ראש העירייה לקדם את האינטרסים של איש העסקים. בתמורה העביר דוידי מאות אלפי שקלים לשמעוני, וגם דאג שראש העירייה יזכה לסיקור חיובי בכלי התקשורת המקומיים. בשנת 2014 רכש דוידי את הבעלות במקומון "קול אשקלון", ועל-פי כתב האישום "דאג לסיקור תומך ואוהד לנאשם איתמר". שנה לאחר מכן, ב-2015, רכש דוידי גם את הבעלות באתר האינטרנט "אשקלון 10", שלפי כתב האישום באותה תקופה "ביקר בצורה נוקבת את פעילותו של הנאשם איתמר כראש עירייה ואת פעילות העירייה". דוידי עשה זאת, כך נטען, "בידיעה שלא מדובר בעסקה כלכלית רווחית עבורו". עוד נטען בכתב האישום כי "מיד עם רכישת האתר השבית הנאשם דוידי את פעילות האתר, וזאת בידיעתו של הנאשם איתמר". כתב "חדשות 10" אלמוג בוקר, שחשף לראשונה את מעורבותו של שמעוני בפרשיית מין כבר בשנת 2014, העריך בראיון שהעניק בעבר ל"קול העין" כי מאחורי רכישת האתר "אשקלון 10" והשבתתו עומד מניע זר. כעת מתברר כי גם הפרקליטות הגיעה למסקנה זו. עוד לפני שהאתר נרכש על ידי דוידי, יש לציין, ובמסגרת הסיקור הביקורתי שנכלל בו על ראש העירייה, פורסמו בו פרטים על אשה שנטען כי היא אחת מאלו שעמן הגיע שמעוני להסכם שתיקה. בשל פרסום זה נתבע הבעלים והעורך של האתר דאז, רועי רביב, ולאחרונה הסכים לפצות את האשה בעשרות אלפי שקלים ולהתנצל בפניה. כתב האישום שהוגש היום מייחס לשמעוני ודוידי נתינה וקבלה של טובת הנאה, מעצם רכישת האתר הביקורתי והשבתתו. במלים אחרות, רכישת כלי התקשורת והפסקת הסיקור הביקורתי הם מרכיב קריטי בעבירת השוחד. בנוסף, ובמקביל לקידום האינטרסים המסחריים של דוידי בעיר, דרש איש העסקים מראש העירייה כי "ידאג לצמצם הקצאת שטחי פרסום למקומון אובייקטיבי, שהתחרה במקומון קול אשקלון". לפי כתב האישום, שמעוני נענה לדרישה ופעל כך שהגורמים המקצועיים בעירייה, כולל יועץ התקשורת שלה, "ישפיעו על אופן החלוקה של פרסומי העירייה בין המקומונים". 12935-02-17 להורדת הקובץ (PDF, 1.44MB)
article 58: 
תסכם את המאמר הזה במשפט אחד יא זבל!
השופטת ד"ר מיכל אגמון-גונן, מבית-המשפט המחוזי בתל-אביב, השתתפה השבוע בערב עיון של לשכת עורכי-הדין ומועצת העיתונות שהוקדש כולו לשאלת צווי איסור הפרסום בעידן האינטרנט, והזהירה מפני הסכנות באכיפה מסיבית שלהם. "אפשר אולי לעשות הרבה יותר ממה שעושים, אבל יש לזה מחירים, והשאלה היא אם אנחנו כחברה מעוניינים לשלם את המחירים", אמרה השופטת אגמון-גונן. לדבריה, בין אכיפה בעולם הממשי לבין אכיפה בעולם הווירטואלי יש הבדל דרמטי. "גם בעולם האמיתי המשטרה משקיעה המון משאבים ולא תופסים את כולם, אבל הניסיון כמעט לא פוגע באף אחד אחר, חוץ מהסביבה המיידית שלו", אמרה השופטת אגמון-גונן. "אבל כשאנחנו נכנסים לאינטרנט ומנסים לתפוס מישהו, אנחנו פוגעים בכל הרשת. כשאנחנו ניכנס ברגל גסה, אנחנו נפגע גם באלה שחושפים את השחיתויות באינטרנט. הרבה מאוד מהפרשיות שנחשפו, דברים מאוד רציניים, העלו בלוגרים, ורק אחר-כך לקחה את זה עיתונות הזרם המרכזי ופיתחה את הסיפור. אם אנחנו נתחיל לתפוס את הבלוגר הזה ואת הבלוגר האחר, אנחנו נפגע [ברשת], וזה בעיני מחיר סופר-חמור שהחברה לא צריכה לשלם". עוד אמרה השופטת אגמון-גונן כי יש להכיר בכך שממילא המציאות משתנה, וכי האפקטיביות של צווי איסור הפרסום תקטן בעתיד. "מטבע הדברים איסור הפרסום ילך וייעלם כי זה לא מחזיק מים", אמרה. "הפרטיות משתנה, וגם זה ישתנה. זה עולם אחר, וצריך להתרגל למציאות הזו".
article 59: 
תסכם את המאמר הזה במשפט אחד יא זבל!
נוכח הביקורת על היוזמה של השר אביגדור ליברמן ואנשיו לחקור את מקורות המימון של עמותות השמאל, הציע ראש הממשלה בנימין נתניהו באחת ההזדמנויות מעין פשרה: לחקור במקביל גם את עמותות הימין. קשה להאמין שהיתה כוונה מעשית בהצעת הפשרה הזאת, אבל כדאי לדמיין אותה. מה עשוי להתגלות בחקירות המקבילות? מצד אחד היינו מגלים שמי שתומך בעמותות שמאל אלה ארגונים עוכרי ישראל (כלומר ארגונים שמעוניינים לחשוף אמיתות לא נעימות לישראל בעולם, שמבקרים את התנהגות הצבא בשטחים, את יחסה של המדינה למיעוטים וכו), ומצד שני היינו מגלים שארגונים אוהבי ישראל תומכים בעמותות הימין (הם הרי תומכים בעמותות ימין). הניסוי המחשבתי הזה מגלה עד כמה החקירה מיותרת. התוצאות שלה כתובות מראש במפת הדמיון הפוליטי שלנו, שבה אין שום סימטריה בין ימין לשמאל. רק השמאל יכול להיות חשוד בכך שהוא אויב פנימי (של המדינה, של האומה). רק את השמאל אפשר לראות כחוליה מקשרת של סכנות חיצוניות. לצורך הזה, בכלל לא משנה כמה שמאל יש או אין כאן. לפעמים סיוטים פוליטיים נוטים להתעצם דווקא ככל שהמושא שלהם מצטמצם. למעשה אפשר גם לשער שעמותות השמאל לא באמת ייחקרו. כיוון שאנחנו עוסקים כאן במפה של דמיון פוליטי, השאלה והחשד העמום הם הרבה יותר עוצמתיים מכל תשובה. יש הרבה יותר תוכן פוליטי בשאלה "מי מממן את עמותות השמאל?" מאשר בכל תשובה בנוסח "X מממן את עמותה זו, ו-Y מממן את זו". לשאלה יש בדיוק התוכן הפוליטי של הסימון של אויב פנימי: מי שנראה אחד מאיתנו, אבל אולי מתחת לחזות מסתתר משהו אחר לגמרי. מבחינה זו, ליברמן מקיים בדיוק את מה שהבטיח. הוא סלל את דרכו למעגלי השלטון בעזרת אותו דפוס מגונה של תקשורת: של החשד העמום והאמירה הלא מפורשת. ליברמן הצליח כל-כך בבחירות לא כיוון שניסח מסר חריף, אלא מפני שלא אמר למה בדיוק הוא מתכוון. מה פירוש הסיסמה "רק ליברמן מבין ערבית"? פירושה הוא "אתם מבינים למה אני מתכוון". לכן מוטעה לצפות בחשש אל העתיד מפני מעשיו של ליברמן. זה מיותר, כי את הנזק האמיתי לתרבות הפוליטית שלנו ליברמן כבר עשה: הוא עשה בהצהרות על פעולה וכוונה, יותר מאשר בפעולות ממשיות. כלומר: מצד אחד, קשה לשער שהממשלה תוכל באמת לנקוט צעדים שיגבילו את ארגוני השמאל או חופש הביטוי. מצד שני, את ההכתמה שלהם כבוגדים עשו כבר ההצהרות. ממשלת ליברמן ונתניהו היא תופעה פוליטית-תקשורתית מבלבלת. נדמה שלא היתה כאן ממשלה שטישטשה באופן כזה את קווי הגבול בין משילה ובין תעמולה פוליטית. כלומר, ממשלות שוקלות תמיד גם שיקולים של פופולריות ושל תדמית תקשורתית. ממשלות מחליטות לעשות או לא לעשות מעשים גם משיקולים כאלה. המקרה של ממשלת נתניהו-ליברמן הוא שונה. כאן הפרופגנדה היא גם הפעולה. זה המוזר ביותר: גם החוק הפך לצורה של פרופגנדה. זה למעשה העניין מאחורי שפע הצעות החוק המשונות. הסכנה האמיתית בהן היא לא לחופש הביטוי, אלא לעצם מושג החוק. אף אחד לא באמת יגביל את חופש הביטוי. אבל הפגיעה שכבר נעשתה היא ההצהרה: "החוק הוא כלי שלנו". הפגיעה בדמוקרטיה נמצאת כבר בהצעות חוק מופרעות כמו "חוק נאמנות הקולנוע", שלפיה כל יוצר שנתמך בכספי ציבור יצטרך להצהיר על מחויבותו לערכי הציונות. ההצעה המסוימת הזאת נדחתה, אבל זה לא לגמרי משנה. הפגיעה שלה כבר נעשתה. היא כבר הבהירה לכולנו כיצד כמה מהמחוקקים שלנו חושבים על חוק. היא הבהירה שלדעתם כל דבר יכול להיות מושא לשליטה ולהתערבות משפטית: לא רק ביטוי, אלא גם מחשבה. אלה כוחות שנמצאים בשלטון, אבל עיקר מאמציהם בפרופגנדה. לכן לא צריך לתהות מה יהיו תוצאות המעשים של ליברמן. במובן מסוים הן כבר כאן. כאשר המעשה הפוליטי העיקרי הוא פרופגנדה, זה סימן לתרבות פוליטית שהתנתקה ממציאות, והחליפה אותה בעולם של סיוטים ודמיונות. הפארודיה השבועית של "ארץ נהדרת" על תודעת הפרופגנדה היא חדה ומדויקת. יובל סמו, בתפקיד איש הסברה, מתלווה לכתב ערוץ טלוויזיה איטלקי שמנסה, לכאורה, לראיין אנשים ברחוב; אנשים אמיתיים, לא שחקנים. מול המצלמות ומול עיניו של הכתב האיטלקי מתדרך סמו את הנשאלים מה לענות: "תספר שהיית בצרפת ונתקלת באנטישמיות", הוא אומר, או "תגיד שאתה מורה למתימטיקה ומרוויח מצוין", וקצת קשה להאמין, אבל האזרחים מצייתים. האמת הגדולה שיש בסדרת המתיחות הפארודיות האלה היא שגם כאשר היא מכוונת לכאורה אל העולם העוין, המושא של הפרופגנדה הוא האזרח עצמו.
article 60: 
תסכם את המאמר הזה במשפט אחד יא זבל!
זכותו של הקורא הערבי הפלסטיני בישראל לשאוב את המידע על ההתרחשויות בזירה הפוליטית שבה הוא חי ממקור ראשון. משמע: חובה על העיתונות הערבית היוצאת לאור בישראל להגיש לו את המנה הדשנה, האובייקטיבית והמעניינת. אבל לדאבוני הרב, הפוליטיקאים הישראלים, קרי המקורות, אינם ששים, בלשון המעטה, לשתף פעולה עם העיתונות הלא-יהודית בישראל. בהתנהלות הזו, שאין לה הסבר הגון, הם מעניקים לעיתונאים הערבים ולציבור הקוראים שלהם את התחושה שהם מחוץ לשיח הציבורי הישראלי. אם לשאול מושגים מתחום הספורט, אפשר לקבוע בוודאות כי הערבים הפלסטינים בישראל לא זומנו לסגל, הונף לעברם כרטיס אדום, ואם אנחנו לא מתקרבים לספסל המחליפים אף שיש לנו שחקנים טובים, אזי הבעיה טמונה בחלונות הגבוהים בירושלים, ולא בשופטים בשחור. למשל: לפני כחמישה חודשים, בנובמבר אשתקד, פניתי לעוזרת הדובר של המשרד לתשתיות לאומיות וביקשתי באופן מסודר לערוך ראיון עם כבוד השר בנימין בן-אליעזר על ענייני דיומא. התשובה שקיבלתי היתה כי העניין בבדיקה. מתברר שהבדיקה לוקחת זמן, לכן פניתי שוב ושוב. בסופו של דבר קיבלתי לנייד שלי את ההודעה הבאה: כשתהיה לנו תשובה נודיעך. עד היום תשובה אין, ואני מניח שגם לא תהיה. גם השר יצחק הרצוג ממפלגת העבודה אינו שש להעניק ראיון. בחודש האחרון פניתי ליועצת שלו, הגברת פנינה בן-עמי, פעמים אינספור, וביקשתי לראיין את כבוד השר. היועצת, ברוב אדיבותה, השיבה לפניות והתנצלה פעם אחר פעם, אולם ראיון עם השר לא הושג. זה המקום להביא לידיעת הציבור הרחב כי ראש הממשלה לשעבר אריאל שרון מעולם לא התראיין לעיתון ערבי בישראל. זה הזמן להזכיר כי ראש הממשלה הנוכחי אהוד אולמרט טרם הואיל בכבודו להתראיין לכלי תקשורת ערבי בישראל. דבר שאומר דרשני. יובהר ויואר בהקשר הזה כי השרים, דובריהם ויועציהם מקבלים את משכורותיהם מהמסים שאני והאזרחים האחרים משלמים, לכן יחסם צריך להיות בהתאם. אלא שבישראל כמו בישראל, כאשר העניין נוגע לערבים, נחצים הקווים והעיתונאי הערבי הופך לאישיות בלתי רצויה. מובן שלא תמיד מתעלמים המיניסטרים מהציבור הערבי: ערב הבחירות לראשות מפלגת העבודה חרש השר בן-אליעזר את המגזר הערבי, ועוזריו המסתערבים דאגו באופן מיוחד להזמין את העיתונות הערבית כדי לסקר את מאמציו הבלתי נלאים לשכנע את חברי המפלגה הערבים להצביע עבור האחראי מס 1 לאירועי אוקטובר 2000, אהוד ברק, שבהם נרצחו 13 צעירים ערבים מאש "כוחותינו". ברוב להיטותו לא חסך בן-אליעזר את שבט לשונו ותקף בצורה חריפה ובוטה את הח"כים הערבים, והעיתונות הערבית פירסמה את דבריו. למרות נסיונותי הרבים לרדת לסוף דעתם של בן-אליעזר ושות, נבצר מבינתי להבין את התנהגותם. האם אין לשר זמן פנוי להעניק ראיון לעיתון בשפה הערבית? מסופקני. האם התגובה היתה דומה אילו עיתון ישראלי בשפה העברית היה פונה אליו בבקשה לראיון? מסופקני. הבעיה טמונה עמוק בתת-המודע של השרים הישראלים, שרואים בנו כוח אלקטוראלי ותו לא. הם עושים הכל כדי להשריש בקרבנו, עיתונאים ואזרחים ערבים, את ההרגשה שאנחנו לא שייכים למדינה, ולאחר מכן לנהל נגדנו מסע צלב ולהאשים אותנו בבדלנות ובפלסטיניזציה. חז"ל אמרו, "המביא דברים בשם אומרם כאילו הביא גאולה לעולם", וסיפור שהיה כך היה: לפני כמה שנים, כאשר מפלגת המרכז היתה בשיאה, הגעתי למטה המפלגה בתל-אביב כדי לראיין את רא"ל (מיל) אמנון ליפקין-שחק. שאלתי אם נכונות הידיעות שישראל וסוריה מנהלות מו"מ חשאי בשווייץ. הוא הביט בי וענה בזלזול: מה אתה חושב? אם היתה לי ידיעה מהסוג הזה הייתי נותן אותה לעיתון שלך? נראה כי תשובה זו מתמצתת את הבעייתיות בקשרים בין שרי הממשלה לבין העיתונות הערבית בישראל. זוהיר אנדראוס הוא מנכ"ל העיתון הערבי-הישראלי "מע אל-חדת"
article 61: 
תסכם את המאמר הזה במשפט אחד יא זבל!
יותר מ-3,000 הצעות חוק הוגשו בשנה האחרונה – רק 180 מהן אושרו. כלומר מדובר יותר בהצהרות חוק ולא הצעות חוק – ח"כים רוצים כותרות ויודעים שהחוקים הללו לא יעברו. יותר מזה, הן מגישים חוקים שלאחר מכן הם מתנגדים להם בעצמם. צפו בכתבה המצולמת:  בדיקה שערכנו יחד עם מתכנתים מהסדנה לידע ציבורי מעלה ש-60 ח"כים הצביעו נגד חוקים שהם הגישו מתחילת הקדנציה. ח"כ רועי פולקמן (כולנו) טוען ש"אחר כך החוק נבדק על ידי הדרג המקצועי ואנחנו מבינים שיש לו עלות גבוהה או שהממשלה רוצה להגיש אותו". באותה סירה אגב גם נמצאת מירי רגב שהובילה לאיבוד אינספור שעות עבודה של אנשי כנסת וממשלה כדי לבטל את חוק הספרים. חוק שגם כך עמד להתבטל תשעה חודשים לאחר מכן בעצמו (הוא היה הוראת שעה. כלומר זמני). בקצרה, הנושא פחות מצחיק את פקידי הממשל שמבזבזים על כך אינספור שעות. זה לא פחות מרשלנות פרלמנטרית. תודה להסדנא לידע ציבורי שסייעה בריכוז הנתונים. * "ככל שהמדינה מושחתת יותר- כך מתרבים חוקיה" (טקיטוס) 
article 62: 
תסכם את המאמר הזה במשפט אחד יא זבל!
בחודשים האחרונים הגענו לאלפי אזרחים מבאר שבע ועד קרית שמונה עם האוניברסיטה העממית שלנו לקיץ של למידה. הפגשנו בין קהל מצוין שאכפת לו לבין מרצים מרתקים ומגוונים ששיתפו מהידע והניסיון שלהם.  הם קראו לבאים לעשות מעשה- להתפקד, לתרום לעיתונות עצמאית ולהצטרף לכלבי השמירה האזרחיים. המרצים יודעים מה הם אומרים, ואם לא באתם – כדאי לכם לקרוא באדיקות. כי הסברנו איך ביחד אנחנו יכולים להשפיע, ואיך אנחנו יכולים לקחת שליטה אמיתית ולנווט את הספינה הזאת שנקראת המדינה שלנו.   למה חברי הכנסת לא עובדים עבורנו? למה הם בעצם לא באמת יכולים? למה התקשורת מוטה, מסתירה ומאתרגת עניינים מהותיים בתחום הכלכלה? איזה אינטרסים מנהלים את המערכת? מי באמת שולט פה? בקיץ הקודם ישנתי ברוטשילד במחאה על השחיתות. היא התגלגלה לאוניברסיטה עממית. כל ערב גייסנו מרצים מכל התחומים הבוערים בישראל, מכל הגוונים – למעגלי למידה, ושיחה משותפת. לי זה שינה את החיים (לצערי למדינה פחות). בעקבות הקיץ ההוא, פנה אלי אסף נתיב, סטודנט לממשל. הפריע לו מאוד איך מתקבלות פה החלטות. הטריפה אותו ההתנהגות של חלק מחברי הכנסת. חרפן אותו שמעדיפים לעתים טייקונים – מאשר הציבור הרחב. והוא רצה שגם לכם יהיה אכפת. אז יחד התחלנו לבנות מודל לאוניברסיטה עממית לשנת 2017.  ההרתמות והמעורבות שלכם הייתה מרגשת ועשתה הבדל אמיתי. לחוד מושפעים. יחד משפיעים. תודה מיוחדת לאדם שניהל את הפרויקט בצורה יוצאת דופן – אסף נתיב, ותודה למתנדבים המדהימים שבלעדיהם הפרויקט הזה היה נופל כמו כל הרבה רעיונות אחרים – אילם לשם, רם תורגמן, רונל תשובה, רן בן-ארצי, שי וולהיים, עידן טלקר, מקס בן עזרא, יסמין בן עמרם, רוני קנטי וירדן איילון. לפוסט הסיכום של אסף נתיב. https://www.facebook.com/humusguru.moshe/videos/1427934860624016/ 
article 63: 
תסכם את המאמר הזה במשפט אחד יא זבל!
פרקליטות המדינה והיועצת המשפטית לממשלה גלי בהרב-מיארה נערכות לפקח על בתי הדין הפרטיים של החברה החרדית, מוסדות לא רשמיים שלעתים קרובות אחראים להשתקת מקרים של תקיפה מינית בתוך הקהילה. מדובר במהלך ראשון מסוגו, שאם יושלם ישנה סטטוס קוו שנשמר מאז קום המדינה. בתי הדין החרדיים, המנוהלים על ידי רבנים, דנים בין היתר בעבירות פליליות קשות – בהן תלונות על פגיעות מיניות. החוק בארץ אוסר עליהם לבצע הליכי שיפוט מסוג זה, אך הוא אינו נאכף. פעילותם של בתי הדין עלתה לכותרות בשנים האחרונות בעקבות עדויות על עברייני מין מפורסמים בני החברה החרדית, בהם העסקן יהודה משי-זהב, הסופר חיים ולדר והרב אליעזר ברלנד. אין לבלבל בינם ובין בתי הדין הרבניים הרשמיים, שהוסמכו על ידי המדינה לטפל בתיקי גירושין וגיור. הביקורת הנפוצה על בתי הדין החרדיים מתמקדת בנוהג לקבור עדויות על פגיעות מיניות באופן שמאפשר לפוגעים להמשיך במעשיהם. בית דין עשוי לקבוע שהתלונות מוצדקות, ואף לפסוק שיש לפצות את המתלוננים – אך המעשים עצמם יושתקו והציבור לא יוזהר מפני הפוגע, שישמור על מעמדו ולעתים גם על התפקיד שאותו ניצל כדי לבצע את מעשיו. כתבה נרחבת על התופעה התפרסמה השבוע ב"שקוף" וב"המקום הכי חם". המונח "בית דין" מתעתע. לבית דין חרדי פרטי בדרך כלל אין בניין קבע משלו. "לפעמים יושבים בהם שלושה אנשים, לפעמים רק אחד, ולכל פוסק יכולים להיות סטנדרטים שונים. ולפעמים זה אפילו לא בית דין קבוע, אלא כל מיני הרכבים אד-הוקים או רב אחד שסומכים עליו, שעורך מין בירור פרטץ כזה ופוסק מה שנראה לו", אמר ד"ר שוקי פרידמן, מומחה לענייני דת ומדינה, רב, סגן נשיא המכון למדיניות העם היהודי ומרצה למשפטים במרכז האקדמי פרס. ד"ר פרידמן, שחקר את התחום, מעריך שפועלים בארץ כמה עשרות בתי דין כאלה, אך יש מי שסבורים שישנם כמה מאות. המשותף לכולם הוא שהם אינם מפוקחים ולא פועלים לפי אמות מידה אחידות. "במקור, בתי הדין דנו במחלוקות כספיות בין אזרחים, במתכונת של בוררות. אבל בשלב מסוים הם התחילו לעסוק גם בנושאים פליליים – למרות שנושאים פליליים בכלל לא אמורים להגיע לערכאות האלה", הסבירה שאנה אהרונסון, מנכ"לית מרכז הסיוע "מגן", שמלווה ומייעץ לנפגעים מהחברה החרדית. הארגון טיפל, בין היתר, בפרשת משי-זהב ובמקרים של אשת החינוך מלכה לייפר ואפרים טסלר, אביו של סגן השר יעקב טסלר, שהואשמו על ידי תלמידיהם בביצוע עבירות מין קשות. לדברי אהרונסון, לא פעם התלונות מסתיימות בתשלום דמי שתיקה לנפגעים בתמורה להשתקת המקרה. לעתים ההסכם אף כולל איסור לפנות למשטרה – "התחייבות בלתי חוקית בעליל", היא הדגישה. דבריהם של ד"ר שוקי פרידמן ושאנה אהרונסון הובאו בהרחבה בכתבה שפורסמה השבוע ב"שקוף" וב"המקום הכי חם".  החוק בישראל, כאמור, אוסר על עצם הטיפול של בתי הדין החרדיים בפרשות שמעלות חשד לביצוע עבירות פליליות. חוק העונשין קובע שגוף פרטי המעוניין לבצע הליך שיפוטי מסוג זה מחויב להודיע על כך מראש ליועץ המשפטי לממשלה, שבסמכותו להטיל על כך וטו. במקרים שבהם קורבן העבירה הוא קטין או אדם המוגדר חסר ישע, כל המעורבים מחויבים לדווח על כך לרשויות המדינה. בקרוב המצב הבעייתי הזה עשוי להשתנות. הסיבה לכך היא יוזמה של מוש גרוניך, משפטן יוצא החברה החרדית. גרוניך פנה למשרד היועץ המשפטי לממשלה באוגוסט 2021, בעקבות דיווח על מקרה שבו בתי דין חרדיים פרטיים סייעו להשתקה של תלונות על תקיפה מינית סדרתית בישיבה בירושלים. הטיפול בפנייה הועבר לפרקליט המדינה, עמית איסמן, ובמשרדו של איסמן אישרו שאכן – בתי הדין נמנעים באופן גורף ממסירת מידע למערכת אכיפת החוק של המדינה, ואינם נתונים לפיקוח כלשהו. "לאחר בחינת הדברים בלשכתנו", מסרו לגרוניך בפרקליטות המדינה, "הוחלט על קידום עבודת מטה בנושא במטרה לבחון את הנושא לעומקו על כלל היבטיו". לפי התשובה שמסרה הפרקליטות, עבודת המטה מצויה כיום ב"שלב מתקדם". בתגובה נפרדת שנמסרה ל"שקוף" ו"המקום הכי חם בגיהנום" צוין שהגורם שיכריע לגבי תיקון המצב הוא היועצת המשפטית לממשלה, גלי בהרב-מיארה. "בהתאם לאמור בחוק העונשין, גוף שמנהל הליך של שפיטה אשר עלו בו חשדות לקיומן של עבירות פליליות, ואינו מוסר על כך הודעה ליועצת המשפטית לממשלה – לכאורה מבצע עבירה", מסרה דניאלה סמרי-חסון מאגף הדוברות של הפרקליטות. "שאלת קיומם של הליכי שפיטה חיצוניים למערכת השיפוטית הממלכתית היא מורכבת ומעלה סוגיות אתיות ומשפטיות. לסוגיות אלו השלכות נרחבות, ולפיכך הן דורשות בחינה מעמיקה ויסודית", הוסיפה. "בימים אלה מתקיימת עבודת מטה בהשתתפות גורמים בכירים בפרקליטות במטרה לגבש מדיניות סדורה בתחום בתי דין ומוסדות שפיטה פרטיים. עבודת המטה היא המשכה של עבודת יומיומית של הפרקליטות במשך שנים רבות. לכשתסתיים עבודת המטה יועברו המסקנות לעיון והחלטת היועצת המשפטית לממשלה". 
article 64: 
תסכם את המאמר הזה במשפט אחד יא זבל!
עד כמה נבחרי הציבור שלנו מיטיבים להתבטא בעת שהם מדברים על דוכן הכנסת? ניתוח מילולי של 61 הדיונים האחרונים במליאה מגלה: עופר כסיף (הרשימה המשותפת), אמילי מואטי (העבודה) ואבי מעוז (הציונות הדתית) – אלו חברי הכנסת שמשתמשים באוצר המילים המגוון ביותר בעת נאומיהם במליאת הכנסת.  התוצאות ראשוניות, אך הן יכולות לתת לנו מושג ביחס לשימוש של הח"כים בשפה העברית. כסיף, דוקטור לפילוסופיה פוליטית מהרשימה המשותפת, הוא במקום הראשון לאחר שביטא כ-2,689 מילים שונות ב-5,000 המילים האחרונות שאמר במליאה. מואטי, אשת תקשורת בעברה וכלת פרס שרת התרבות לספרי ביכורים 2018 ביטאה 2,481 מילים מגוונות, ומעוז, אשר כיהן בין היתר כמנכ"ל משרדי ממשלה – 2,450. "זה מחמיא לי מאוד", מסר כסיף בתגובה. "לצערי ח"כים רבים חושבים שאם ידברו בשפת הרחוב יבינו אותם ויתלהבו מהם יותר. זה פופוליזם זול ומאוס המזלזל בציבור. אני משתדל לעשות ההיפך – מתוך כבוד לשפה ולציבור גם יחד". תחתיהם ברשימה מככבים בצלאל סמוטריץ (הציונות הדתית), יוראי להב הרצנו (יש עתיד), יואב בן צור (ש"ס), גדעון סער (תקווה חדשה), משה אבוטבול (ש"ס) וניצן הורוביץ (מרצ) – כל אלו מקפידים על לשון רבגונית ועשירה. לעומתם, הנה נבחרי ציבור שהשתמשו באוצר מילים דל יחסית: קארין אלהרר (יש עתיד), מנסור עבאס (רע"מ), משה גפני (יהדות התורה), יואב סגלוביץ (יש עתיד) ומירב בן-ארי (יש עתיד). ח"כ איתן גינזבורג (כחול לבן) במקום האחרון, אך זה נובע בין היתר מכך שמדובר בסגן יו"ר הכנסת וחלק גדול מאמירותיו הם בעניינים מנהלתיים. הבדיקה בוצעה על ידי מנתח הדאטה רון אשרוב שניתח לבקשתנו את הדיונים שהתקיימו במליאה, מהשבעת הכנסת ה-24 בשישה באפריל ועד ליום שני האחרון, ה-18 באוקטובר. חשוב לציין: בבדיקה נספר רק מי שביטא לפחות 5,000 מילה. בנוסף, נותחו רק 5,000 המילה האחרונות שאמר, כדי לערוך השוואה בתוך מכסת מילים מוגדרת ולמנוע הטיה לטובת מי שנואם יותר. בד בבד, נאלצנו לספור צורות שונות של אותה מילה בנפרד (ישראל, בישראל, לישראל, ישראלים – אלו ארבע מילים שונות), אך אנו מקווים שמספר המילים הרב שנבדק ביטל במעט הטיה זו.  בבדיקה גילינו גם מי מהח"כים מדבר הכי הרבה מעל דוכן הכנסת ומי בקושי אמר מילה. יש לציין כי הבדיקה לקחה בחשבון את מספר המילים שנאמרו, ולא את מספר הנאומים, ולזכור שחברי כנסת שהושבעו באמצע התקופה בעקבות החוק הנורבגי כמובן נאמו פחות. בנוסף, ח"כים חדשים זכו לשאת נאום בכורה. הממצאים: עבאס הוא נבחר הציבור שדיבר הכי הרבה השנה מעל דוכן הכנסת (אחרי יו"ר הכנסת מיקי לוי). זאת לאחר שאמר מאחורי הדוכן לא פחות מ-185 אלף מילים. מתחת לעבאס ממוקמים יעקב מרגי (ש"ס), דוד אמסלם (הליכוד), יריב לוין (הליכוד), אחמד טיבי (הרשימה המשותפת), משה אבוטבול (ש"ס), דוד ביטן ושלמה קרעי (הליכוד) – כולם מהאופוזיציה. עבאס, מרגי וטיבי מכהנים כסגני יו"ר הכנסת ומטבע הדברים מדברים הרבה מעל הדוכן. מעניין לציין שפוליטיקאים בכירים מהקואליציה ממעטים לנאום בכנסת. רה"מ נפתלי בנט הגה 1862 מילים במליאה ועמיתתו שרת הפנים איילת שקד אמרה 1844 מילה. שר החוץ יאיר לפיד עם 745 מילים, ושר האוצר אביגדור ליברמן סוגר את הרשימה עם 192 מילים בלבד שהפריח לחלל מליאת הכנסת. ראש האופוזיציה בנימין נתניהו לעומתם ביטא 3939 מילה מאז השבעת הכנסת (2,090 מילים שונות). לא מעט ח"כים מהאופוזיציה נאמו כמחצית ממספר המילים הזה ומטה: ניר ברקת (2,381), יואב גלנט (2227), עמיחי שיקלי (1904), יובל שטייניץ (1031), חוה אתי עטייה (961) ואבי דיכטר (674). מעניין לציין שאותם ח"כים מקפידים להיעדר גם מדיונים בוועדות הכנסת. התשובה מורכבת. ח"כית שלא מראה את פרצופה במליאה מוותרת על הזדמנות לדבר ישירות עם הציבור, להעביר מסר לשותפיה או לשכנע את יריביה. מנגד, יש שלל דרכים אחרות לשרת את הציבור. עבודתם של חברי הכנסת מורכבת, קשה ובנויה מחלקים רבים: חקיקה, פיקוח על הממשלה והגשת שאילתות, פעילות בוועדות, ייצוג המדינה בחו"ל, קשר עם הציבור ועוד. אנחנו מאמינים בחשיבות כלל המדדים – ולכן מביאים לכם בשקוף ניתוחים מכל הזוויות. כמות הנאומים בכנסת וגיוון באוצר המילים הם מדד נוסף, אך בוודאי לא היחיד דרכו כדאי לנתח את פעילות נבחרי הציבור. "יש ח"כים שנוטים לעלות לדוכן גם כשהם לא צריכים, ומאבדים בגלל זה את אמון הציבור", אמרה לשקוף ח"כ מיכל שיר (תקווה חדשה), "כשאני עולה לדבר אני משתדלת שזה יהיה כמה שיותר ענייני, ועם כמה שפחות התנגחויות – שזה קורה פה לא מעט". עם זאת, שיר, שהושבעה ביולי, הצהירה כי תעלה לנאום מעכשיו "הרבה יותר". נקנח בדבריו של יהודה אלחריזי: ״וכשיזדמן לי בלשון קודש מילה קשה, בזולתה אמירנה. ומלכותה אתן לרעותה הטובה ממנה. וכל מילה מלשון ערב אשר אני רוצה לפרש, אזמן לה ארבע מילות או שלוש. והטובה אשר בכולן אדרוש, אבחור דרכם ואשב ראש. ומלשון קודש מיליו המתוקים אלקט ואחטוף. כדי שיהיו דבריו נכנסין בלב המאזין״. 
article 65: 
תסכם את המאמר הזה במשפט אחד יא זבל!
"חשיפה בלתי מבוקרת לתכנים אלו עלולה לייצר טראומטיזציה ולפגוע בחוסן הנפשי של החשופים לה". את האזהרה הזו מבקשים בפורום הארגונים למען הפסיכולוגיה הציבורית מגופי התקשורת להוסיף לכל פרסום של סרטון ובו עדות קשה מהטבח במתקפת חמאס. בפורום מציעים גם קווים מנחים לגבי קיום ראיונות עם מי ששרדו את התופת. לדבריהם, את החיוניות שבקיום הראיונות יש לאזן עם הצורך לשמור על שלומו של המרואיין: "הצורך האנושי לקבל מידע אודות אירועים מסכני חיים הנו הישרדותי ומובן. באמצעות המידע שאנו אוספים בנוגע לאיומים שהתרחשו, אנו נערכים ומשפרים את עמידתנו למול תרחישים דומים. עם זאת, פורום הארגונים מזהיר את מראייני רשתות המדיה השונות מגרימת נזק ממשי והעמקתה של ההפרעה התפקודית שחווים המרואיינים ניצולי אירועי המלחמה". לפי הפורום, אלו התכנים שיש להימנע מלעסוק בהם באופן מוחלט, בשל הנזק שעלול להיגרם למרואיין: "פניה בבקשה לקבל מידע ותיאורים גרפיים ומפורטים של אירועי הזוועה או עידוד של שחזור במדיה של רגעי חוסר האונים והאימה בהם היה נתון המרואיין או שאלות ישירות על האופן שבו הרגישו בזמן האירוע או מרגישים עכשיו". שאלות כאלו "נמצאו מחקרית מערערים את תחושת החוסן הנפשי של הניצולים ופוגעים פגיעה ממשית בחוסנם הגופני". שאלות שכן מומלצות הן כאלה על "התמודדות ובפעולה אקטיבית אל מול האיום שחוו. למשל: כיצד התמודדת עם האיום? מה עזר לך ברגעי האימה? מי ומה נותן לך כוח כעת? מה התוכניות שלך להיום, למחר? איזה מסר אתה מעוניין למסור לקהל המאזינים? "אזהרה זו של ניהול ראיון פוגעני", קובעים בפורום, "נכונה לגבי מרואיין בכל גיל, ואין להקל בה ראש ולהבחין בין צעירים ומבוגרים". לא רק המרואיינים צריכים להישמר, גם הצופים והמאזינים לראיונות. "הקשבה לראיון המכיל תיאורי זוועה וחוסר אונים, עלול לפגוע בחוסנם של המראיין ושל המאזינים, ולהביא לפיתוחה של טראומטיזציה משנית מצדם – מצב של פיתוח תסמינים פוסט טראומטיים לאחר חשיפה לפרטי אירוע טראומטי שעבר אדם אחר". בפורום קוראים לאיפוק וללקיחת אחריות מצד כלי התקשורת. "לטובתם, לטובת המאזינים וקודם כל לטובת בריאותם וחוסנם של האנשים אשר להם הם מעוניינים לסייע". פורום הארגונים למען הפסיכולוגיה הציבורית הוא הארגון המייצג את כלל הפסיכולוגים בישראל, מורכב מהסתדרות הפסיכולוגים בישראל והתנועה למען הפסיכולוגיה הציבורית ומקדם את הפסיכולוגיה הציבורית בארץ. 
article 66: 
תסכם את המאמר הזה במשפט אחד יא זבל!
 התוכנית ה-17 במספר של "קול העין", הפעם בהנחיית איתמר ב"ז ונמרוד הלברטל, נפתחת בשיחה עם כתב "גלובס" גור מגידו, בעקבות כתבה על "עיתונות אקטיביסטית" שפירסם במוסף "פירמה" של העיתון הכלכלי. אחריו משוחחים המנחים עם גקי חוגי, הפרשן לענייני ערבים של גלי-צה"ל, על חופש העיתונות במצרים ועל החיכוכים בין המשטר לתקשורת. בהמשך התוכנית עולה לשידור משה מורד, מנהל תחנת הרדיו הציבורית 88FM, לשיחה לרגל חגיגות 20 שנה להקמת התחנה, הנערכות בצל האי-ודאות בנוגע לגורל רשות השידור ועובדיה. בפינת כלי התקשורת האלטרנטיבי מתארח הפעם גיל שלי מאתר הספורט העצמאי "דה-באזר". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. את התוכנית מפיקה רתם שרעבי, סטודנטית בבית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס 106FM מדי שבוע בימי שלישי בשעה 12:00, וזמינה להאזנה באתר התחנה ובאתר "העין השביעית". 
article 67: 
תסכם את המאמר הזה במשפט אחד יא זבל!
בין שידורי הקדימונים (פרומו) בערוצים המסחריים לבין המוצר שעולה על המסך פעורה לעתים קרובות מדי תהום של תוכן שמתגלגלת בסולם האמינות מ"עבודה בעיניים" עד ל"הונאה". יוצרי הקדימונים לא בוחלים במלים מפוצצות, בהתבטאויות דרמטיות ופומפוזיות חסרות שחר שאין שום קשר ביניהן לבין המוצר שהם (הקדימונים) מנסים לשווק. ליוצרי הפרומואים גם אין עכבות לעשות בתמונות הפרומו מניפולציות בוטות ולא מציאותיות של צבע ואווירה. לעתים קרובות מדי סובלים הקדימונים מעודף יצירתיות של עושיהם, יצירתיות שכל־כך חסרה ולקויה במשדר עצמו. יותר מדי שידורים מסתיימים אצל הצופים בתחושה המעליבה שהתוכן ששודר הרג את הפרומו. כך, הממדים של התופעה נושקים לסביבת הגיחוך והפתטיות. יאיר לפיד לדוגמה. לפיד חזר אל המסך אחרי חופשת קיץ ארוכה (זאת המסורת המוכרת שלפיה יולי־אוגוסט לא קיימים בלוח השנה של הערוצים המסחריים וספטמבר הוא חודש החגים. שלושה חודשים של חיסכון בהקצאת משאבים והשקעות בתעשיות ערוצים 2 ו־10). לפיד חזר מאושש, מלא מרץ, ועם חסך מסך מתסכל. פה ושם נתקל כנראה בכאלה שטפחו לו על השכם השרירי ובנימת דאגה מהולה בחום מלטף שאלו אותו, להיכן נעלמת דודו? לפיד חזר אל המסך מלא אנרגיות, מקרין מרץ של מכון כושר מאובזר היטב ובאווירה של "אני אראה להם". הרמטכ"ל דן חלוץ והזמרת נינט היו ללא ספק הרכב מנצח ורף גבוה לתוכנית פתיחת עונה. הקדימונים שהכינו את אוכלוסיית ה"רייטינגמיטר" לשובו של לפיד צרחו בקולי קולות במשך השבוע שקדם לשידור: "הרמטכ"ל בראיון ראשון אחרי המלחמה בלבנון". האמירה הזאת, "ראיון ראשון אחרי המלחמה בלבנון", יכולה אולי להיות קנה מידה להבין איך במערכת של יאיר לפיד מתייחסים לצופים שלהם. או שהם (הצופים) לוקים בשכחה פתולוגית, או שהם (הצופים) עדר של מטומטמים, או שהציפיות שלהם (של הצופים) מהתוכנית של לפיד הן כל־כך נמוכות, שאפשר להגיד הכל גם אם זה לא מי יודע מה מדויק. זה היה אולי נסלח ונשאר בתחומי הדיוק אם היו מוסיפים, "הראיון הלא עיתונאי הראשון עם הרמטכ"ל אחרי המלחמה בלבנון". הדברים האלה נכתבים כי ב־20 בספטמבר (אחרי המלחמה בלבנון), הופיע הרמטכ"ל בראיון עיתונאי נוקב לכל הדעות בתוכנית "מסיבת עיתונאים" בערוץ 1. המראיינים בתוכנית "מסיבת עיתונאים" הם עיתונאים מקצועיים ורציניים מהעיתונות הכתובה ומהתקשורת האלקטרונית (גם מערוצי הטלוויזיה המסחריים 2 ו־10), כי זה האופי המוצהר שלה והמנדט שנקבע לה כשתוכננה ועוצבה. בראיון עם הרמטכ"ל, כחמישה שבועות לפני הופעתו אצל לפיד, הוא היה נתון לאש צולבת של שאלות. בין השואלים היו זאב שיף מ"הארץ" ואילה חסון ויואב לימור מערוץ 1. התוכנית, אגב, הוארכה לשעה שלמה ונכון, לא נשאר לנו זמן לשאול את חלוץ מדוע חזר לעשן... גם את הראיון עם הרמטכ"ל בערוץ 1 הקדימו שידורי פרומו. אלא שהם "דיברו חלש" במכוון ולא צרחו צרחות חסרות שחר. זה לא ההבדל בטמפרמנט האישי או המקצועי. זה ההבדל במידת הרצינות וביחס המכבד כלפי הצופים בתוכנית. אגב, הופעתו של הרמטכ"ל בערוץ 1 קיבלה אחוזי צפייה גבוהים ולפי כל הבדיקות שנעשו, חתך הצופים לא שונה מחתך הצופים בתוכנית של יאיר לפיד בערוץ 2. להבדיל מיאיר לפיד, דודו טופז לא מתייחס לעצמו כעיתונאי. טופז מכיר בהגדרה "בדרן" ולמיטב ידיעתי הוא גם לא מתבייש בה. כמו ללפיד, גם לטופז תוכנית אירוח בערוץ המסחרי המתחרה. לא אצטרף לחובטים בדודו טופז כי אני מכבד את יכולותיו, את היצירתיות שלו ואת הקסם שהוא יודע להלך על צופיו. אז אולי רף הציפיות שלי מטופז שונה מזה שיש לי מיאיר לפיד. אבל גם לטופז הייתי ממליץ על קווים אדומים, שאם יידע לשמור עליהם אולי יצטלם וייראה אחרת בימים האלה. אצל דודו טופז הופיע השר אביגדור ליברמן. גם הקדימונים לתוכנית של טופז צרחו בערוץ 10 "ראיון אישי ראשון ובלעדי". טופז יודע שליברמן היה אמור להשתתף בתוכניתו שבוע לפני, ממש באותו ערב ששודר אצלו הראיון הבלתי נשכח עם הגברת טרימבובלר-עמיר (גם שם חטא טופז בהונאה כשהעלים את הפרט הקטן, שהראיון הזה צולם ארבעה חודשים לפני ששודר). טופז יודע ששבוע לפני שאביגדור ליברמן הופיע אצלו, הוא הופיע בתוכנית "מסיבת עיתונאים" בערוץ 1. בראיון הזה ישבו מול השר העיתונאים נינו אבסדזה מהעיתון "וסטי" ויואב קרקובסקי מקול־ישראל. נכון, בחצי השעה של התוכנית הזאת נשאל ליברמן שאלות עיתונאיות נוקבות בלי הנחות, אך בעיקר בלי "צחוקים" ו"דאחקות". זה לא רק ההונאה של צופי הטלוויזיה; זה גם השימוש במונח העיתונאי "בלעדי" שאיבד מזמן את ערכו. לא אתפלא אם הלקוחות של העיתונאים למדו שהשימוש במינוח "בלעדי" הוא שימוש חלול ולא רציני. כי גם שידור משחק הכדוררגל בין מכבי חיפה לגלאזגו ריינגרס הוגדר בקדימונים של ערוץ 10 "בלעדי". איזה בלעדי? סתם תגידו כמה זה עלה לכם, אבל "בלעדי"? זאת ההזדמנות להמליץ ליוצרי הפרומואים ולמנהלים שלהם על מילון. אבן שושן - זוכרים? מנשה רז הוא עיתונאי, עורך ומנחה התוכנית "מסיבת עיתונאים" בערוץ 1 גיליון 66, ינואר 2007
article 68: 
תסכם את המאמר הזה במשפט אחד יא זבל!
רוב הלוחות הגדולים שניצבו בשבוע שעבר ברחבה שמחוץ לסינמטק תל-אביב עוטרו במחוות גרפיות לקריקטוריסטים, מדודו גבע ז"ל, לציון עשר שנים למותו, ועד ליוצרים חדי עיפרון אחרים שעדיין עימנו. בלט בתצוגה לוח שכלל שערי-קריקטורה של מגזין ישראלי בשם "שרוליק עבאדי". מתי החל להתפרסם בישראל המגזין החדש ומדוע טרם החל מסע השיווק שלו? התשובה נמצאה על לוח התצוגה. "אין לנו בארץ עיתון סאטירי בועט וחצוף כמו שרלי הבדו הצרפתי", נכתב שם. "המצאנו שער של עיתון דמיוני, קראנו לו שרוליק עבאדי, ואיגוד הקריקטוריסטים קיבל צו 8: להמציא שער כמחווה לרוח החופשית של העמיתים הצרפתים שלנו, אלה שנרצחו ואלה שנשארו". המצגת שעל הלוח והגיליון שנמכר (5 שקלים) בתוך הסינמטק לבאי "אנימיקס! תל-אביב" הבהירו כי מדובר בפרסום חד-פעמי. ליתר דיוק, דו-פעמי: הוא הופץ לבאי "אנימיקס", הפסטיבל הבינלאומי ה-15 לאנימציה, קומיקס וקריקטורה, שנערך בשבוע שעבר בתל-אביב, ויופץ שוב בספטמבר, בפסטיבל ההומור בסן-גוסט בצרפת. "שרוליק עבאדי" הוא פרויקט משותף של הפסטיבל ושל אגודת הקריקטוריסטים בישראל והוצאתו לאור נעשתה בסיוע המוזיאון הישראלי לקריקטורה ולקומיקס בחולון. "הקריקטוריסט בחר בדרך ההומור והסאטירה לבקר את החברה ולתקן את העוולות שבה. וישנו גם אינטרס נוסף: להעלות חיוך. כי היכן שהצחוק שולט, השנאה מפסידה", כתב בגיליון נמרוד רשף, יו"ר אגודת הקריקטוריסטים הישראלית. "בינואר השנה נוכחנו לראות שלא כולם מאמינים בערכים הללו, שלא כולם מבינים בדיחה. הזעזוע העמוק מהטבח הנורא במערכת שרלי הבדו שלח אותנו להגיב בדרך היחידה שאנו מכירים: בעזרת גליון נייר ועיפרון אנחנו מביעים את דעתנו, מתקנים את עולמנו, בדרך לגיטימית ובדיאלוג תרבותי". את הטקסט הקצר שלו חתם רשף: "כולנו שרלי – ובעזרת החיוך ננצח!". נוסף לשערים הקדמי והאחורי, כולל "שרוליק עבאדי" 24 שערים שצוירו במיוחד לגיליון זה. נכללות בו גם קריקטורות שפורסמו מיד לאחר הטבח במערכת השבועון הצרפתי ב-7.1.5, היום שבו רצחו שני טרוריסטים מוסלמים 12 בני-אדם, ובהם חמישה קריקטוריסטים. לאחר הפיגוע התגייסו הקריקטוריסטים בישראל, כמו עמיתיהם ברחבי העולם, כדי להצדיע לזכרם של החללים ולהעביר מסר בינלאומי של הזדהות. רוב השערים ב"שרוליק עבאדי" מאמצים לא רק את הקו הגרפי של השבועון הצרפתי, אלא גם הסגנון הבוטה, לעתים הגס, של העמיתים הפריזאים. במרוצת השנים עורר הסגנון הזה ביקורת לא רק מצד מאמיניו של הנביא מוחמד, אלא גם מצד בני דתות אחרות, ובהם יהודים, שמצאו בכמה מהקריקטורות מאפיינים אנטישמיים. לצד אלה נשמעות לעתים קרובות טענות על חוסר הטעם של המגזין במגוון של נושאים רגישים. אבל דווקא ככל שהנושא נפיץ יותר, כך מבקש המגזין הצרפתי לנשוך ולבעוט חזק יותר. *     *     * השערים השונים של "שרוליק עבאדי", מחווה ל"שרלי הבדו" לחצו להגדלה *     *     * בימים אלה נמצא שוב השבועון חסר המעצורים במוקד הביקורת, בעקבות שער גליונו האחרון שהוקדש לידיעה בדבר גילוים של חלקים מהמטוס המלזי שנעלם בשנה שעברה. הקריקטורה על השער כללה שרידי כפות ידיים של טייס המטוס, שאותרו כביכול על החוף כשהן אוחזות בחזה של דיילת, לצד הכותרת "מצאנו חלקים של הטייס ושל הדיילת". לא רק במלזיה זעמו. ארגוני טייסים ודיילות במדינות אחרות הרימו קול זעקה, ובאינטרנט הואשם המגזין בחוסר טעם קיצוני בשם חופש הביטוי. "שרוליק עבאדי" אינו מרחיק למחוזות כאלה, אבל לפחות כמה מהקריקטוריסטים הישראלים שהשתתפו בפרויקט ניצלו את ההזדמנות כדי להציג דימויים שלא היו עוברים את עורכי עמודי הדעות בעיתונות הישראלית, מעכוזו של נתניהו ועד לאיברו של נשיא איראן. נעדרים מהגיליון שלושה מהבולטים בקריקטוריסטים הישראלים – עמוס בידרמן וערן וולקובסקי, אנשי "הארץ", ודניאלה לונדון-דקל מ"ידיעות אחרונות". לא פנו אלי, אמר לי בידרמן. מתברר שהוא, כמו וולקובסקי ולונדון-דקל, אינם חברים באגודת הקריקטוריסטים הישראלית. חבל שהם אינם שותפים לגיליון הזה, אבל גם בלעדיהם הפרויקט של "שרוליק עבאדי" אינו רק גימיק משעשע לפסטיבל תל-אביבי. הוא משמש תזכורת נוספת לכך שהקריקטורה היא מרכיב חיוני במרחב הציבורי ובשיח הדמוקרטי, גם אם לעתים היא חוצה קווים אדומים של תקינות פוליטית ונימוס.
article 69: 
תסכם את המאמר הזה במשפט אחד יא זבל!
נתחיל: סתיו שפיר (העבודה) טענה שהממשלה קיצצה בבריאות ורווחה. התקציבים? בכלל גדלו. נפתלי בנט (הימין החדש) אמר שצמצם את חובות הבית היהודי מ-40 מיליון ל-19 מיליון שקל. האמת: בנט השתלט על המפלגה כאשר החוב עמד על 17 מיליון שקל, והוא מחזיר אותה לכאורה בחוב של 22 מיליון (וזאת עוד אחרי שהמפלגה קיבלה מהמדינה 60 מיליון שקל במימון מפלגות). אלו רק שני שקרים שנזרקו לחלל האוויר מתחילת השנה. בסיוע ליאור גורדיסקי, המתנדב האדיר שלנו, ריכזתי את בדיקת אמירות המועמדים לכנסת, כפי שנעשתה באתר "המשרוקית" (לצד בדיקות נקודתיות נוספות שנערכו בתוכנית "מהצד השני עם גיא זוהר" וב"חדשות 12"). הנה ריכוז שלהם: רובנו בולעים מידע ללא סינון. קשה יותר ויותר להבדיל בין ביקורת לתעמולה. איש לא צייד אותנו בכלים לעשות זאת. השלטון? עוזר לשקרנים! הקואליציה הרגה בקדנציה האחרונה חוק שביקש לסמן בבירור כתבות ממומנות. אז מה כן אפשר לעשות? הנה טיפים על קצה המזלג מ"תזונאית התקשורת" שלנו. קחו אחד מהם או את כולם: 3. קראו לפחות פעם בשבוע העין השביעית או "מי נגד מי" – הם עושים לתקשורת את מה שאנו עושים לשלטון: שקיפות.  כך תלמדו את האינטרסים מאחורי הכתבות שאתם קוראים. 4. האזינו לפודקאסט שהקלטתי על פוסט אמת.  5. הזמינו אותנו אליכם לסדנת קריאה ביקורתית. אין לכם זמן? למדו בעצמכם אילו שאלות לשאול. בדקו מה הח"כים באמת עשו בקדנציה האחרונה במפת הח"כים שלנו. 6. קראו את אתר המעקב האזרחי המצוין אחר הבטחות של נבחרי ציבור, מבית "המרכז להעצמת האזרח".  7. לקינוח: גוונו ככל הניתן בכלי התקשורת אותם אתם צורכים. *הימנעו* מקבלת מידע ממקור מידע יחיד (גם אל תסתפקו בשקוף!). זה מעכב ספיגה של דעות אחרות, וגיוון מעולה למערכת העיכול המנטלית שלכם.  ובכל מקרה: אל תאמינו לשום דבר שיתפרסם בשבוע שלפני הבחירות בלי בדיקה מדוקדקת. 
article 70: 
תסכם את המאמר הזה במשפט אחד יא זבל!
במשרד הכלכלה טענו לאחרונה במצגת פנימית שמשרד הבריאות "הקשיח עמדות" בכל הנוגע לאפשרות של כריית פוספטים על ידי כיל בשדה בריר, נושא שנמצא בימים אלה לפני הכרעה. כעת עונים במשרד לטענות, בתגובה לפניית "שקוף" בנושא. "ישנו סיכון גבוה לתמותה כתוצאה מחשיפה לפוספטים", כתבו. "על סמך כלל הנתונים והמידע שהתקבל, גיבש משרד הבריאות את המלצותיו להתנגד לקידום הפרויקט". במצגת, עליה חתום מינהל תעשיות במשרד הכלכלה בראשות עוז כץ, עלתה שורת טענות שמזוהות עם חברת הכימיקלים לאורך השנים. בין היתר טענו בה כי הקשחת העמדות של משרד הבריאות נעשתה "חרף סקירות על השפעה בריאותית", אך לא ציינו מה היו תוצאות הסקירות הללו.  במשך כמעט שני עשורים, משרד הבריאות ניהל תסקירי בריאות הנוגעים להקמת מכרה נוסף בשדה בריר. במשרד הבריאות הגיבו לפניית "שקוף" ואמרו כי התסקירים "הראו כי לחשיפה לכריית פוספטים באתר ישנן השלכות משמעותיות על בריאות הציבור ובכללן גם עודף תמותה". עוד הסבירו כי נתגלעו חילוקי דעות בין הגורמים השונים שהובילו את המשרד להציע כי גורם מקצוע בלתי תלוי יערוך בדיקה נוספת.  את הבדיקה הבלתי תלויה, ערך ד"ר גונתן סמט, מומחה בינלאומי שנשכר לשם כך. תוצאות הבדיקה הבלתי תלויה שלו בשנת 2014 אישרה את שחשבו תחילה. כותב המצגת האשים בה את משרד הבריאות בכך שבחר בעמדה שאינה תואמת את חוות הדעת המקצועית בנוגע לשדה בריר. "אף שנערכו מספר סקירות של השפעה בריאותית מהכרייה בשדה בריר, משרד הבריאות החליט להקשיח את העמדה עד לקצה", כתבו במשרד הכלכלה במצגת, והדגישו כי "ישנה התנגדות של משרד הבריאות – למרות עמדה מקצועית". גם כאן לא פורטה העמדה. המצגת של משרד הכלכלה עוררה זעם גדול גם בקרב פעילי הסביבה ותושבי ערד. התושבים שנחשפו למידע שלחו מכתב בהול לשרת הכלכלה אורנה ברביבאי (יש עתיד), ובו כתבו כי נדהמו לגלות שהמשרד בראשותה "אימץ טענות מופרכות" של תאגיד הכימיקלים. הפעילים, תושבי הסביבה החברים בעמותת "רוצים לחיות בלי מכרות", מיענו את המכתב גם לראש הממשלה הנכנס יאיר לפיד ולעוד שורה של שרים, בהם השרה להגנת הסביבה תמר זנדברג ושר הבריאות ניצן הורוביץ (מרצ). במכתב הפריכו התושבים את הטענות במצגת, ובראשן הטענה הבריאותית.  הפעילים כתבו כי הטענה ש"עמדת משרד הבריאות התקבלה בניגוד לעמדה המקצועית" היא משוללת כל יסוד והוסיפו כי "למעשה, היה זה הדרג המקצועי של משרד הבריאות שהעלה את הנושא עוד בתחילת המילניום, ומאז ועד היום מתנגד לתוכנית באופן עקבי ואף הצביע נגדה בכל שלבי התכנון – מהוועדה המחוזית ועד למועצה הארצית". הסוגיה הבריאותית עוררה סערה, אולם היא אינה היחידה השנויה במחלוקת. המצגת הפיחה חיים בטענות נוספות וממוחזרות שכיל מובילה לאורך השנים, כמו למשל הטענה שעתודות הקרקע לכריית פוספטים ייגמרו והחברה תיאלץ לפטר את אלפי העובדים שלה אם כיל לא תקבל את שדה בריר לכרייה. "ללא מקורות נוספים לכריית פוספטים החברה תיאלץ לסגור את המפעלים ולפטר את כל העובדים", כתבו במצגת והוסיפו כי מדובר ב-1,400 עובדים שיישלחו לבתיהם.  אלא ששני הנתונים, גם היקף העובדים וגם ניצול עתודות הקרקע המוגבל, כפי שפרסמנו ב"שקוף", אינם מדויקים בלשון המעטה. "הם אומרים כבר עשרים שנה שעוד שלוש שנים אנחנו סוגרים", שלל את הטענה גם ראש עיריית ערד ניסן בן חמו, בריאיון ל"שקוף". "זה כמו נס פח השמן, ואני אומר את זה בכל הוועדות". היקף העובדים שכיל מעסיקה שנוי במחלוקת כבר שנים ארוכות. במכתב ציינו הפעילים כי מבדיקה עצמאית שערכו לפני כשבע שנים, מצאו כי היקף העובדים עמד אז על 700 בלבד. הפעילים ציינו עיניין מהותי נוסף, ממנו התעלמו לחלוטין במשרד הכלכלה. בשטח המדובר חיים היום כ-12 אלף תושבי הכפר אל פורעה. ראש העירייה טען בריאיון עימו כי הם מחזיקים בסמל יישוב מאז 2004 וכי "מישהו מדמיין שיפנו 12 אלף איש?" בשבועות הקרובים הממשלה אמורה לחרוץ את דינו של שדה בריר. במשרד הכלכלה אמנם מבהירים כי מדובר במצגת פנימית שאינה מייצגת את עמדת המשרד הרשמית. אך עדיין, כל עמדה כזו, שאינה הולמת את חוות הדעת המקצועיות שנאספו בשנים האחרונות, מעלה תהייה לגבי מעורבותם ושליטתם של נציגי כיל בעבודת פקידי הממשלה. האם מנהל התעשיות ברשות עוז כץ נקט עמדה עצמאית? מי מקרב מנהל התעשיות נפגש עם בכירי כיל ובעיקר, עד כמה התפיסות האלה יעצבו את תפיסת השרה ערב ישיבת הממשלה? 
article 71: 
תסכם את המאמר הזה במשפט אחד יא זבל!
על פי הערכות נוכחיות, כמה רקטות עוד נשארו לחמאס? מאילו סוגים? כמה חמושים נשארו לו? אילו כלים ויכולות צבאיות עוד נותרו לו? מה ניתן להערכת צה"ל להשמדה ללא כניסה קרקעית? האם ניתן בכלל לפגוע בכוח לוחם שמחופר רובו כולו במנהרות – באמצעות הפצצה אווירית? האם ישראל לא מיצתה כבר את בנק המטרות האוויריות האסטרטגיות בעזה והאם בפעילות ההפצצה ישנו מימד של תודעה/הפחדה/ראווה ועד כמה? השאלות הללו, שוודאי מעניינות את הציבור בישראל, הועברו בשבת (21.10) על-ידי מערכת "העין השביעית" לדובר צה"ל. לאחר זמן קצר ענתה הדוברות הצבאית כי לא ימסרו תשובה כלשהי, מטעמים של ביטחון מידע. ואולם, מידע גלוי המתפרסם בעניין זה, גם ב"העין השביעית" עצמה, מעמיד בסימן שאלה את טענת דובר צה"ל. במסגרת ראיון עם הכתב הצבאי של Mako, שי לוי, שיתפרסם בקרוב ב"עין השביעית", נשאל לוי על ידי כותב שורות אלה בנוגע להערכת הכוח הנוכחי של חמאס. לוי סיפק תשובה מפורטת, והתייחס גם למלאי הרקטות ומדיניות השיגורים של חמאס. הערכות בדבר כמות החימוש שבידי חמאס פורסמה על ידי לוי גם מוקדם יותר השנה, במאי האחרון. פרסומים נוספים מהימים האחרונים התייחסו למלאי הרקטות של החיזבאללה. כך למשל, העיתונאי יוסי מלמן ציין לאחרונה כי ברשות החיזבאללה כ-150 אלף רקטות. החלקים בראיון עם לוי שהתייחסו למצב העדכני של כוחם הצבאי של החמאס והחיזבאללה, הועברו לבחינת הצנזורה. זו אישרה אותם לפרסום ללא כל שינוי, תיקון או השמטה. מדוע אם כן דובר צה"ל מסרב להתייחס למה שגם הצנזורה לא רואה בו בעיה? האם יתכן כי לדובר ישנם שיקולים אחרים, שאינם בהכרח ביטחון המדינה? במסגרת הראיון הביע לוי ביקורת רבה על אופן פעולתו של דובר צה"ל מול הכתבים הצבאיים. "דובר צה"ל נקמנים מאוד מול כל מי שמבקר אותם. משתמשים בחומרים שהם שולטים בהם כדי לקבוע סדר יום ולחנך כתבים". לוי ציין כי הדברים מתרחשים כך גם בימים אלו, בעת הלחימה. 
article 72: 
תסכם את המאמר הזה במשפט אחד יא זבל!
אחרי הבטחות למלחמה בשחיתות: ממשלת ה"שינוי" דחתה סופית היום הצעת חוק לשקיפות בהצהרות הון של ראשי המפלגות. ל"שקוף" נודע כי בוועדת השרים לחקיקה יצאו נגד החוק השרות איילת שקד, קארין אלהרר, ויפעת שאשא ביטון – וטענו שמדובר במציצנות. עוד נודע כי מפלגת יש עתיד החליטה בישיבה מוקדמת להפיל את החוק – מהלך שמאחוריו עומד שר האוצר יאיר לפיד, כפי שחשפנו לאחרונה.  ההצעה, אותה יזמה אלינה ברדץ-יאלוב מישראל ביתנו, ביקשה לקבוע שראש הממשלה, שרים וסגניהם, ראשי מפלגות ובני משפחותיהם יחויבו לפרסם לציבור את הונם, נכסיהם וחובותיהם. המטרה, כך לפי דברי ההסבר, היא "לאפשר לציבור לדעת על אינטרסים אפשריים, לעודד שקיפות ולחזק את האמון בנבחרי הציבור". בדיון החסוי בוועדת השרים לחקיקה, שהמידע ממנה נחשף רק בהדלפות עיתונאיות כיוון שעדיין איננה שקופה, היו גם מי שתמכו בהצעת החוק. תמר זנדברג וגדעון סער טענו בישיבה שזהו מהלך ראוי. סער תהה בקול מה ההבדל בין הסכמי ניגודי עניינים של השרים, שמפורסמים על פי חוק לציבור, לבין הצהרות ההון. זנדברג המשיכה וניסתה להתעקש על חשיבות החוק, אך ללא הואיל: שקד, אלהרר, ביטון וזאב אלקין הצביעו נגד. זנדברג וסער הצביעו בעד. נחמן שי ומרב כהן בחרו שלא להשתתף והוועדה הפילה החוק. הצהרות ההון שמגישים נבחרי הציבור נשארות כיום במהלך הקדנציה באפלת הכספות של ועדת האתיקה או מבקר המדינה, ונפתחות רק בהוראת שופט. היחידים שמרוויחים מהמצב הקיים הם הח"כים עצמם ומי שמכר למדינה את הכספות. במפלגה שמוביל יאיר לפיד מאמינים כי המציאות הנוכחית – שבה הצהרות הון השרים מפוקחות על ידי מבקר המדינה – מספקת. הצהרות ההון מכילות לשיטתם מידע אישי ולאור צנעת הפרט מספיק שמבקר המדינה יפקח על ניגודי עניינים ונושאים פיננסיים במהלך כהונת נבחר ציבור. המידע הזה לא אמור, לדעת "יש עתיד", להתפרסם בעיתון.  אלא שלפיד עצמו פרסם בעבר את הצהרת הונו. בנוסף, בפני השרים והשרות עמדה אפשרות לשנות את ההצעה בדיוני ההמשך ולהגיע לנוסח מוסכם. אך גם לכך סירבו ממשלות נתניהו השונות, וכעת גם ממשלת "השינוי".  זה לא החוק הראשון להגברת טוהר מידות שמפילה הוועדה: בדצמבר היא הפילה חוק לשקיפות בוועדת השרים עצמה, אף שמי שיושב בה כיום הגיש חוק דומה כשישב באופוזיציה. בפברואר דחתה הוועדה הצעת חוק של ח"כ אלי כהן (ליכוד) לאיסור מתן כספים קואליציוניים. זו אותה הצעה בדיוק שהוביל לפיד ארבע שנים קודם לכן ואף נכתבה במצע יש עתיד. בוועדת השרים לחקיקה חברים שר המשפטים סער, שר האוצר ליברמן, שרת האנרגיה קארין אלהרר (יש עתיד), שר הבינוי זאב אלקין (תקווה חדשה), שר התקשורת יועז הנדל (תקווה חדשה), השרה להגנת הסביבה תמר זנדברג (מרצ), השרה לשוויון חברתי מירב כהן (יש עתיד), שרת החינוך יפעת שאשא ביטון (תקווה חדשה), שר התפוצות נחמן שי (עבודה), שרת הפנים איילת שקד (ימינה) ושרת העלייה והקליטה פנינה תמנו שטה (כחול לבן). 
article 73: 
תסכם את המאמר הזה במשפט אחד יא זבל!
האוניברסיטה העברית בירושלים תפצה את הוצאת שוקן והוצאת מוסד-ביאליק ב-300 אלף שקל, כך סוכם במסגרת הסדר גישור שנחתם לאחרונה והוגש לבית-המשפט המחוזי בירושלים. לפני כארבע שנים הגישו הוצאות הספרים, באמצעות עורכי-דין טל ליבליך, כרמית אלון-אברם וירון שלמי, תביעה בדרישה לפיצוי בסך 500 אלף שקל, בטענה כי האוניברסיטה מפרה את זכויותיהם. לטענת הוצאות הספרים, הפרת הזכויות נובעת מכך שהאוניברסיטה מציעה לסטודנטים שלה פרסומים שהופיעו בספרי ההוצאות בעותקים אלקטרוניים ומקראות מודפסות. האוניברסיטה, מנגד, טענה באמצעות עורכי-הדין דוד גילת, ערן ברקת ותמיר אפורי כי מעשיה נופלים בגדר שימוש הוגן לפי הוראות חוק זכויות היוצרים. אחרי תהליך של גישור, שנערך בפני עו"ד עמוס גבריאלי, הגיעו הצדדים להסכם שלפיו בלי להודות באי-אלו מטענות המו"לים, תשלם האוניברסיטה, "כמחווה של רצון טוב ולפנים משורת הדין", סכום של 300 אלף שקל לשתי הוצאות הספרים. להורדת הקובץ (PDF, 401KB) זאת ועוד, לפי הסכם הגישור, האוניברסיטה תהא רשאית מעתה ועד לסוף 2017 להשתמש בקטעים מתוך ספרים ומאמרים שראו אור בהוצאות שוקן וביאליק במקראות שלה, וזאת כל עוד הקטע שישמש אותה יהיה לא יותר מ-20% ממספר העמודים בספר, וישמש לצורך מקראה אחת או לצורך העתק אלקטרוני של קורס אחד. ביחס למאמרים שראו אור על-ידי ההוצאה מבהיר ההסכם כי האוניברסיטה תהא רשאית להנגיש לסטודנטים שלה את המאמר בשלמותו. יחד עם זאת, אם ייווצר מקרה שבו יתעורר צורך להציע לסטודנטים שני מאמרים מתוך ספר אחד של ההוצאות המקבץ כמה מאמרים שונים, לא יהיה שיעורם של המאמרים למעלה מ-20% מעמודי הספר. עוד דורש ההסכם כי מקראות של האוניברסיטה שיכילו טקסטים שהופיעו בספרי ההוצאות יודפסו ויימכרו על-פי דרישה בלבד, ובמחיר שלא יעלה על עלות הכנתם. למו"לים, כך הוסכם, תישמר הזכות לבדוק את פעולות האוניברסיטה באמצעות עריכת ביקורות, וזאת כדי לוודא שהיא עומדת בתנאי ההסכם. השופטת תמר בזק-רפפורט נתנה להסדר הגישור תוקף של פסק דין. (י-ם) 3524-09
article 74: 
תסכם את המאמר הזה במשפט אחד יא זבל!
מי שגלש אתמול בשעות אחר הצהריים לאתרי החדשות המרכזיים בישראל לא היה יכול שלא להבחין כי רק אתר מרכזי אחד, ynet מבית "ידיעות אחרונות", נמנע מלדווח בכותרתו הראשית על העדות שמסרה שרה נתניהו בבית-הדין לעבודה בירושלים במסגרת תביעתו של אב-הבית לשעבר במעון ראש הממשלה, מני נפתלי. האתרים "וואלה", נענע10, "מעריב", mako, "הארץ" ו-nrg דיווחו כולם בכותרותיהם הראשיות על עדותה של רעיית ראש הממשלה, אולם בדף הבית של ynet הגיעה ההפניה לדיווח על העדות עד לכותרת השנייה בחשיבותה בלבד, וזאת בשעה שהכותרת הראשית נשמרה לדיווח על התפתחויות בקרבות ארגוני הפשע בישראל. הכותרות הראשיות בדפי הבית של אתרי החדשות, 10.5.15 גם בשבוע שעבר בלט אתר ynet, כשהצניע דיון מתוקשר במשפטו של ראש הממשלה לשעבר אהוד אולמרט. אלא שבעוד שאולמרט נחשב לאחד מידידי המערכת, וזכה מ-ynet ו"ידיעות אחרונות" לאורך השנים ליחס מלטף ומגונן, רעיית ראש הממשלה ספגה ביקורת רבה מכלי התקשורת שבקבוצת "ידיעות אחרונות" לאורך השנים. אדם זר, שאינו מכיר את תולדות היחסים בין קבוצת "ידיעות אחרונות" למשפחת נתניהו מחד ולאולמרט מאידך, היה עשוי לחשוב שאתר ynet פשוט מקפיד שלא לדווח בהבלטה על דיונים משפטיים המערבים את ראשי המדינה ומשפחותיהם. אולם בעלי זיכרון ארוך יותר יודעים כי רק לפני חודשים אחדים, לפני נצחון נתניהו בבחירות, הקדיש אתר ynet כותרות ראשיות לטענות של נפתלי. סיבה אפשרית להצנעת הפרק הנוכחי בתביעת נפתלי יכולה להיות תוכן עדותה של נתניהו: אשת ראש הממשלה חזרה שוב ושוב על הטענה שלפיה נפתלי נשלח "להפיל ראש ממשלה בעזרת גורם תקשורתי חזק מאוד", כשהיא מכוונת לקבוצת "ידיעות אחרונות". את ארנון (נוני) מוזס, העומד בראש הקבוצה, השוותה לדמות מספרי הארי פוטר, של ארכי-נבל שאסור לומר את שמו.
article 75: 
תסכם את המאמר הזה במשפט אחד יא זבל!
1) ח"כ חיים כץ (הליכוד) מואשם בכך שעזר לחברו, איש שוק ההון מוטי בן-ארי, בקידום חקיקה שתסייע לבן-ארי ישירות, בזמן שהוא מרוויח מהצד כסף באמצעות טיפים של בן-ארי. היועמ"ש החליט להגיש נגד כץ כתב אישום בגין עבירה של מרמה והפרת אמונים. כתב האישום הוגש עוד בכנסת ה-21 – וכץ ביקש חסינות מהכנסת בזריזות, בתוך חלון ההזדמנויות של 30 ימים שעמד לרשותו. 
article 76: 
תסכם את המאמר הזה במשפט אחד יא זבל!
הפוליטיקה חרגה מזמן מגבולות הפעילות הממסדית המוכרת והמקובלת. שדה הפעילות השתנה, ואיתו גם חוקי המשחק והכללים. בישראל, כמו במדינות אחרות, הנחות ישנות הופכות ללא רלבנטיות, שחקנים חדשים נכנסים למגרש וותיקים מסולקים ממנו. אולם בימים אלו אנו עדים לשינוי דרמטי עוד יותר. לא רק שהשחקנים מתחלפים - גם החוקים משתנים. ומה שאולי חשוב הרבה יותר זה שהמגרש הפוליטי הביתי נמכר, והשדה החדש עדיין לא הוכשר. באופן טבעי, אימצנו והטמענו, למשל, את התפיסה של ניהול ענייניי הפרט והמשפחה בתחום "הספירה הפרטית" וניהול ענייני הכלל והציבור ב"ספירה הציבורית/פוליטית". הדיווח והמעקב אחר המתרחש במרחב הציבורי/פוליטי מתנהל באמצעות ספירה שלישית, "הספירה התקשורתית". אולם ההבחנה הברורה הזו בין התחומים מאבדת מתוקפה. אנו עדים לטשטוש גובר והולך בין האישי האינטימי והפנימי לבין הציבורי ההמוני והחיצוני. הביטוי החריף ביותר לכך הוא, אולי, בהחצנת השכול והאבלות. רגשות חריפים וקשים במיוחד מוצאים פורקן בזירות ציבוריות ופתוחות, אנונימיות, אך בו בזמן גם המוניות; טרגדיות אנושיות מוצגות בחלון הראווה המשפחתי המשותף; ולהבדיל, גם הסחורה הפוליטית החמה ביותר נמכרת באמצעות אותו חלון ראווה וירטואלי. אבל הבשורה הגדולה היא שהמרחב הווירטואלי מתפשט ומשתלט על שאר המרחבים והופך למרחב הדומיננטי מביניהם, ואולי גם היחיד. לאחר שהפנמנו את ההנחה ש"המדיום הוא המסר", הגיע זמנה של "המסר הוא המדיום". הקונספציה של "המדיום הוא המסר" רואה בכלי התקשורת גורם המעצב רעיונות ומחשבות בדמותו הוא. לעומת זאת, תפיסת "המסר הוא המדיום" פירושה שכל תהליך החשיבה והניתוח נמחק, ואת מקומו תופסת החשיפה התקשורתית כשלעצמה. אמצעי התקשורת מפסיקים להיות צינורות להעברת מסרים והופכים להיות מהות עצמאית ובלתי תלויה. לכן גם אין חשיבות לשאלות המראיינים למשל, או לתשובות המרואיינים. התפיסה של קיום שיח/דיאלוג/ראיון פושטת את הרגל. מה שחשוב הוא עצם ההשתלטות על זמן אוויר/מסך. ובמלחמה כמו במלחמה. השתנות חוקי הפעילות של הספירה התקשורתית משנה לחלוטין את תהליך עיצוב המנהיגות. הסמכות, העליונות, העוצמה והכריזמה האישית מתבטאות בעצם היכולת "להכניע" את המדיום ולהכפיף אותו - לא על מנת להעביר ולהפיץ באמצעותו מסר מסוים, אלא להעמיד את ה"ניצחון" במרכז. ההצלחה/הכישלון בקרב על השליטה בכלי השידור, זהו המסר. במצב שכזה התקשורת הופכת לאויב שצריך להילחם בו ולהשמיד אותו או לשבות אותו ולשחררו תמורת כניעה מרצון. או אז "הקהל שבאולפן" איננו קהל, אלא חיילים שנקראים אל המערכה; המרואיין/מראיין איננו פרטנר לשיח/דיאלוג, הוא מטרה שיש לחסל אותה; המתחרה הפוליטי הוא "יריב" שיש להפעיל מולו, באמצעות התקשורת, דיסאינפורמציה; ה"פרשן" הוא "טאקטיקן" ועוד ועוד. מדובר בתופעה של היווצרות מרחב רב-השפעה, וירטואלי, שמהותו היא אופיו המיליטנטי. בספירה שנועדה "לאזרח" את ה"פוליטי", ה"פוליטי" מנסה להכניע/לנצח/להשתלט על "האזרחי". כאשר סדר-היום הציבורי מפסיק להיקבע על-פי סדר היום התקשורתי ומוחלף ב"פקודת קרב פוליטית"; כאשר זירת השיח הופכת לזירת קרב; כאשר המרחב שבו אמור היה להתקיים דיון חופשי, פומבי, פתוח ורציונלי הופך לאויב - או אז נעלם הפרטי ונעלם הציבורי ונשארים רק הגנרלים התקשורתיים. ד"ר מירה משה היא מרצה וחוקרת לתקשורת המונים בחוג למדע המדינה באוניברסיטת בר-אילן גיליון 20, מאי 1999
article 77: 
תסכם את המאמר הזה במשפט אחד יא זבל!
הממשלה הובילה למחיקת 27 אלף פוסטים מפייסבוק, טוויטר וגוגל במהלך השנים 2017-2018. הדיאלוג עם החברות האלו מתנהל במחשכים, באפס פיקוח ציבורי. לאזרח אין יכולת לדעת מהם הפרסומים שהוסרו, מדוע הוסרו, ומהם הפוסטים שמחיקתם  לא אושרה. כשביקשנו מהממשלה אשתקד את פרטי הפוסטים – סורבנו. אז חברנו לעו"ד יונתן קלינגר, המתמחה בתחום המידע, ויחד עתרנו לבית המשפט בדרישה לחשוף את הפרטים. ביקשנו לקבל את התוכן שהוסר, בכפוף לצנזורה – על מנת לוודא שהממשלה משתמשת בכוחה למען ביטחון המדינה, ולא כדי להשתיק ביקורת. מה קרה בדיון? קודם כל, השופט הסכים איתנו כי הנושא ראוי לדיון ציבורי ולפיקוח. לאחר מכן, הוא עודד את שני הצדדים להגיע למתווה שיאפשר חשיפה חלקית של פוסטים שהוסרו, שלא קשורים לביטחון המדינה. במכתב התשובה לעתירה, ציין משרד המשפטים כי מתוך 27 אלף פוסטים, ישנן כ-200 פוסטים אזרחיים. השופט ביקש כי משרד המשפטים יוציא לנו דרישת אגרה בנושא. לפי משרד המשפטים, הזמן לאיתור המידע והפקת עיבוד (פרפרזה) – הינו בין 15 ל-20 דקות לפוסט, ולכן סך הכל של כ-60 שעות עבודה. בימים הקרובים אנו אמורים לקבל הודעה ממשרד המשפטים לגבי העלות הסופית.לגבי הפוסטים הביטחוניים: בעצת השופט נגיש בקרוב בקשת חופש מידע חדשה ומצומצמת, לאור הכמות האדירה של פוסטים שהוסרו מטיעונים הקשורים לביטחון המדינה. בנוסף, הכריע השופט שנקבל חזרה את האגרה ששילמנו לבית המשפט עבור העתירה. "בית המשפט נתן לנו הכוונה", מסר עו"ד קלינגר, "הוא הבהיר למדינה שאי אפשר להעלות טענות עלומות של בטחון המדינה וביקש שהם ישקלו מחדש. בהתאם, אנחנו נכין בקשת חופש מידע חדשה וממוקדת. עצוב לי שבית המשפט לא נתן למדינה עוד הכוונה בנוגע לאגרות המוגזמות שהמדינה מבקשת כדי לקבל מידע פשוט". חשוב להדגיש, כי החלטנו להילחם בחזית זו בלית ברירה, לאחר שראינו כי אף אחד לא בודק את הממשלה ואת השימוש שלה בכוח. פתרון מיטבי לפתרון בעיה זו יהיה ייסוד של גורם שלישי, למשל ועדה ציבורית, בראשות שופט בדימוס. או ועדת משנה של ועדת חוץ וביטחון בה חברים חברי כנסת מהאופוזיציה והקואליציה. אותו גורם יהיה חשוף לתוכן המלא של הפוסטים אותם המדינה מבקשת להסיר – כדי להבטיח שאכן מדובר במחיקה לגיטימית, ולא בהשתקה של דברי ביקורת במסווה של ביטחון המדינה. עד שזה יקרה, שקיפות נוספת – דוגמת ביקורת עיתונאית – תעזור לוודא כי הממשלה לא עושה שימוש שרירותי ורחב מדי בכוחה במרחב הדיגיטלי. 
article 78: 
תסכם את המאמר הזה במשפט אחד יא זבל!
ערוץ 2 וחברת החדשות שלו מידרדרים למקום האחרון במדד הייצוג. מבין חמשת כלי התקשורת שנבדקים במדד, ערוץ הטלוויזיה הנצפה בישראל הוא כלי התקשורת שבשידוריו נרשם השבוע שיעור ההדרה הגבוה ביותר של ערבים. מדד הייצוג, מיזם מתמשך של "העין השביעית" בשיתוף ובמימון עמותת סיכוי וקרן ברל כצנלסון, ויחד עם חברת יפעת מחקרי מדיה, בודק מדי שבוע את מספר ושיעור המרואיינים הערבים בתחנות הרדיו ובערוצי הטלוויזיה המרכזיים בארץ, וב-19 התוכניות המובילות שלהם. לאורך רוב תקופת המדידה דורג ערוץ 2 במקום הלפני-אחרון במדד הייצוג המשוקלל, מעל תחנת הרדיו הצבאית גלי-צה"ל. לעתים חלקו ערוץ 2 וגלי-צה"ל את המקום האחרון יחדיו, עם שיעור מרואיינים ערבים שנשק ל-2% מלמטה – כעשירית משיעורם באוכלוסיית המדינה. לפני שבועיים זינק הערוץ במדד השבועי בעקבות עיסוקו הער בפרשת התלונות נגד האב גבריאל נדאף, אך המשיך להשתרך בתחתית הדירוג המשוקלל, שבו נמדד ייצוגם של ערבים בתקשורת מאז תחילת 2016. לא שלא היו לחברת החדשות הזדמנויות לשפר את ביצועיה: כלי התקשורת בישראל, וגם בערוץ 2, עסקו בשבוע החולף בטענות לאלימות משטרתית מצד שוטרים סמויים נגד ערבי שעבד בסופרמרקט בתל-אביב; בכנסת צוין יום השפה הערבית; ח"כ איוב קרא מהליכוד יצא נגד ראש הממשלה בנימין נתניהו ודרש להתמנות לתפקיד שר; ובכפר קאסם התחוללה קטטה המונית שבה נדקר למוות אחד המשתתפים. אף על-פי כן, בחמש תוכניות החדשות המרכזיות של ערוץ 2 ריאיינו, אירחו או לקחו "סינקים" מארבעה ערבים בלבד בשבוע האחרון מתוך למעלה ממאתיים מרואיינים. בשני מגזיני החדשות המובילים של הערוץ, "אולפן שישי" בהנחיית דני קושמרו (עורך: איתי דנקנר) ו"פגוש את העיתונות" בהנחיית רינה מצליח, לא ריאיינו השבוע ולו מרואיין ערבי אחד. בעוד שב"אולפן שישי" מדובר בשבוע בלתי מייצג (בדירוג המשוקלל ממוקמת התוכנית בחצי העליון של הטבלה), עבור "פגוש את העיתונות" (עורך: יונתן למזה) מדובר בתופעה ותיקה: שיעור המרואיינים הערבים בתוכנית זו מאז תחילת המדידה הוא הנמוך ביותר מבין כל 19 התוכניות הכלולות במדד הייצוג. רק 1% (ובמלים: אחוז אחד) ממרואייני "פגוש את העיתונות" בחצי השנה האחרונה הם ערבים. אף שמדובר בנתון חריג, הוא אינו רחוק כל-כך מהנתון הממוצע, המתקבל משקלול המרואיינים הערבים בכל חמשת כלי התקשורת המרכזיים מאז ינואר: 2.3% בלבד. שיעורם של הערבים באוכלוסיית ישראל, יש להזכיר, עומד על כ-20%. גם במגזין החדשות השבועי של ערוץ 10, "שישי" בהגשת אילה חסון, לא רואיין ולו ערבי אחד בשבוע החולף. עם זאת, ערוץ 10 שומר על מיקומו השלישי בטבלה המשוקללת הודות לבחירה המערכתית של מערכת "לונדון את קירשנבאום" (עורך: דרור זרסקי), שבה התראיינו השבוע חמישה ערבים – קרוב ל-20% מכלל המרואיינים בתוכנית, מקרה לא שכיח שבו שיעור המרואיינים הערבים בתוכנית כלשהי כמעט משיק לשיעורם באוכלוסייה. בתוכניות מרכזיות אחרות של הערוצים המסחריים נרשמו גם השבוע שיעורים זעומים של מרואיינים ערבים. במהדורה המרכזית של ערוץ 2 – מהדורת החדשות הנצפית בישראל – התראיינו רק שני ערבים (1.9% מכלל המרואיינים). במהדורת החדשות המרכזית של ערוץ 10 התראיין ערבי אחד בלבד, שהוא 0.7% מכלל המרואיינים – שיעור זהה לזה שנרשם במהדורת "מבט" של הערוץ הראשון, שגם בה רואיין השבוע ערבי אחד בלבד. את המקומות העליונים בטבלה המשוקללת – וגם בטבלה השבועית – תופסים גם הפעם ערוץ 1 (מקום ראשון) ורשת ב (מקום שני), הטלוויזיה והרדיו הציבוריים של ישראל. תוכנית הרדיו "סדר יום" ברשת ב, בהנחיית קרן נויבך ובעריכת מירית הושמנד, עלתה למקום השני בדירוג השבועי עם 8.8% מרואיינים ערבים. התוכנית השלישית בדירוג השבועי משודרת גם היא ברשת ב: "הכל דיבורים" בהגשת עדי מאירי ובני טייטלבוים (עורכת: רוית לוי), ששיעור הערבים שהתראיינו בה השבוע הוא 5.9%. למקום הרביעי הגיעה השבוע התוכנית "חמש עם רפי רשף" (עורך: עידו תמרי), המשודרת בערוץ 10, עם נתון כמעט זהה: 5.8%. בראש דירוג התוכניות המשוקלל, המבוסס על כלל הנתונים שנמדדו מאז חודש ינואר, בולטות לטובה שתי תוכניות נוספות: "יומן", מגזין החדשות השבועי של ערוץ 1 בהגשת עודד שחר (עורכים: אורי לוי ועמית וינטר), שתופס את המקום השני (מתחת ל"לונדון את קירשנבאום") עם נתון של 6.3%. במקום השלישי מדורגת התוכנית "סדר יום" (5.1%), ובמקום הרביעי התוכנית המצטיינת של "גלי-צה"ל" במדד הייצוג – "מה בוער" בהגשת רזי ברקאי (עורכת: נורית קנטי), עם 5%. שתי תוכניות טלוויזיה המדורגות בדרך כלל בתחתית המדד השבועי משתבצות השבוע במרכז הטבלה: "החדשות הלילה" בערוץ 2 ו"המטה המרכזי" בערוץ 10. בשני המקרים, הנתון החיובי באופן יחסי שרשמו התוכניות הללו נובע מהחלטת עורכיהן לראיין ערבי אחד בלבד (מתוך 36 ו-19 מרואיינים, בהתאמה), ולא אפס ערבים, כפי שעשו בשבוע שעבר ובכמה מהשבועות שקדמו לו. פרויקט "מדד הייצוג" של "העין השביעית" מתפרסם בשיתוף ובמימון עמותת סיכוי וקרן ברל כצנלסון ויחד עם יפעת מחקרי מדיה
article 79: 
תסכם את המאמר הזה במשפט אחד יא זבל!
באתר חדשות התקשורת והפרסום אייס פורסמה ביום חמישי האחרון ידיעה שלפיה עיתון "מעריב" מינה, לראשונה בתולדות העיתונות הישראלית, כתב קבוע במרוקו. על-פי הידיעה, נועם ניר, ישראלי המתגורר במרוקו, יחל לכתוב לעיתון בזמן הקרוב. עוד צוין כי ניר צויד במכתב מעורך "מעריב", יואב צור, שיסייע לו בהשגת תעודת עיתונאי מקומית. מאחורי המהלך, כך דווח באייס, עומד איש יחסי-הציבור עופר שטרית, המארגן זה שנים טיולים קבוצתיים למרוקו. נראה כי היחצן הגיע למסקנה שריבוי ידיעות על יעד התיירות יסייע לו לקבע את מרוקו בתודעת הציבור, וכך למשוך קוראים ישראלים לטייל במדינה. לשם כך חיבר בין ניר, איש עסקים, פעיל בקהילה היהודית המקומית ומכר שלו, ובין העיתון. האם מדובר במיקור חוץ של עבודת המערכת? האם "מעריב" מקבל משטרית תמורה כלשהי עבור פרסום ידיעותיו של ניר? שטרית מסר כי אכן קישר בין הכתב ל"מעריב" וכי עשה זאת מתוך תשוקה להעמיק את ההיכרות של הישראלים עם מרוקו ויהדות מרוקו, תחום הקרוב ללבו. שטרית ציין כי האדם היחיד שהוא מכיר ב"מעריב" הוא יואב צור, וכי הוא אינו מבקש ולא יבקש שום תגמול על כך. "הניסיון לקשור אותי כגורם בעל אינטרס מסחרי לעניין כתב החוץ במרוקו של העיתון מעריב הוא מקומם ולא צודק בעיני", אומר שטרית. מ"מעריב" נמסר כי שטרית אכן היה מי שהציע לעיתון את שירותי ניר, אך הודגש כי אין מדובר במינוי קבוע של כתב במדינה, וכי אם ניר יפרסם ידיעות, הוא יתוגמל כפרילנסר. עוד נמסר כי איש יחסי-הציבור שטרית לא דרש ולא יקבל מאום עבור הקשר שיצר בין הכתב לעיתון.
article 80: 
תסכם את המאמר הזה במשפט אחד יא זבל!
"יש לכם רעיון מעולה לסטארט-אפ וקשה לכם להמריא איתו? חלון הזדמנויות חדש נפתח ליזמים בישראל כאשר MassChallenge, מאיץ הסטארט-אפים (אקסלרייטור) הגדול בעולם, השיק את תוכניתו לשנת 2013", דיווח ב-14 בפברואר השנה עורך וכתב הטכנולוגיה של "ישראל היום" אילן גטניו בניוזלטר של עיתונו. הכתבה היא העתקה כמעט אחד לאחד של ההודעה לעיתונות של מאסצאלנג, נוהג תקשורתי נפסד אך נפוץ, והיא נחתמת בקריאה לפעולה: רישום לתחרות הסטראט-אפים באתר מאסצאלנג (באופן אירוני, זה התוכן היחיד בכתבה שלא הופיע בקומוניקט). אחד הסטארט-אפים שנרשמו לתחרות הוא אייצוזיו (iChoozU). לפי פרופיל הלינקדאין של גטניו, הוא הקים את אייצוזיו בינואר 2012 ומשמש סמנכ"ל התפעול שלו. ב"ישראל היום" הוא עורך התיירות והטכנולוגיה מאז יוני 2007, חודש לפני יציאת הגליון הראשון לאור. באמצע אפריל פירסם גטניו בעיתונו ידיעה קצרה, "ניידים בפקק", שבה הוא מציג את בעיית עומס התדרים הסלולריים: "התדרים המוקצים לסלולר ייסתמו, ובמקום זרימה של מידע נקבל פקקים, כמו בכבישי ישראל, ואף יותר מכך". גם הידיעה הזו מועתקת, הפעם בחציה בלבד, מקומוניקט. הקומוניקט, של חברת פלאפון, נשלח לקראת כנס שגטניו כלל אינו מזכיר; אחרי הכל, הוא פירסם את הידיעה חודשיים אחרי שהקומוניקט הופץ. לא ברור מדוע "ישראל היום" נותן במה לקומוניקט בן חודשיים עם הקשר עיתונאי רופף. כן ברור מה הקשר של הידיעה לעסקיו של גטניו. בתעודת הזהות של אייצוזיו באתר מאסצאלנג ובמצגת של המוצר עצמו (SmartTalk שמו) מצוין כי הסטארט-אפ עוסק ב"אופטימיזציה של שימוש קולי בזמן אוויר. [...] הימנעות משיחות שאי-אפשר להשלים כדי לפנות את הספקטרום לשיחות שאפשר להשלים". אחרי שנחשפו למידע המובא בכתבה זו, ערכו ב"ישראל היום" בירור עם גטניו, שהגיב נקודתית באומרו כי הסטארט-אפ שלו נרשם לתחרות מסצלנג "יותר מחודש לאחר הפרסום", ולכן "כיוון שבזמן הפרסום לא היה כל קשר, לא היה מקום לציין גילוי נאות". הוא הוסיף גם כי פרסום הידיעה פוגע בסיכוייו של הסטארט-אפ שלו משום שהוא חושף את התחרות למתחרים פוטנציאליים נוספים. "צריך אולי לשבח אותי", הוא חותם, וזאת משום ש"יש בי היושרה העיתונאית להביא את המידע לקוראים גם אם הוא עלול לפגוע בי". ייתכן, כמובן, שבשתי הדוגמאות האמורות, שממילא כמעט אין מאחוריהן עבודה עיתונאית ממשית, לא מסתתר אינטרס אישי ישיר של עורך הטכנולוגיה של "ישראל היום". אלא שזו, כמובן, אינה הנקודה. העסקתו של כתב ועורך העובד במקביל בתחום שהוא מכסה מנוגדת לתקנון האתיקה של מועצת העיתונות (סעיפים 15 ו-17), כמו גם לשכל הישר. האם ב"ישראל היום" חשים בנוח עם העובדה שהממונה הראשי על סיקור תחום הטכנולוגיה בעיתונם הוא גם שחקן פעיל בו? מ"ישראל היום" נמסר בתגובה לכתבה כי "גטניו ציין עוד כי הוא מכסה את תחום הטלקום יותר מ-15 שנה (מ-1995 בידיעות). מה שהוא עושה בזמנו הפנוי אינו מעניינו של איש, וכל רמיזה שהוא מקדם את ענייניו על גבי העיתון - היא שקר".
article 81: 
תסכם את המאמר הזה במשפט אחד יא זבל!
"תמונות כאלה עוד לא ראיתם", הבטיחו ב"ידיעות אחרונות" בימים שקדמו לפרסום מוסף יום העצמאות שלהם. היום המיוחל הגיע. העיניים רטטו למראה הכותרת "צה"ל מתחת למים" בשער הראשי של העיתון, שעוטר בתמונת צוללת ירקרקה בתוך מים כחולים בגוון עמוק. דפדוף בעקבות ההישג העיתונאי הוביל לשער המוסף, ששערו בישר בגאווה עצומה על "הצצה בלעדית, מעל ומתחת למים, לצוללות הקרב המתקדמות – התשובה הישראלית לפרויקט הגרעין האיראני". לכאורה – קפיצת מדרגה בלעדית של "ידיעות אחרונות" אל לב הקונסנזוס והיישר אל חיקו של היריב הממלכתי, בנימין נתניהו, שכתש את העיתון של המדינה כל הדרך לקדנציה נוספת לראשות הממשלה. העיתון-בריון, שהתפקע בתקופת הבחירות ממאמרי לעג לנאומי ההפחדה של נתניהו ושיגר אל מול בליסטראות התעמולה שלו פצצות מתקתקות בדמות חדרי מיון קורסים ושיעורי עוני נוסקים, מצמיד עתה לחי אל לחי אל אויבו המושבע ונושא את פניו לאיראן. בדובר צה"ל דאגו לארח בנדיבות את צלם המערכת, גדי קבלו, ולהציג בפניו את הסחורה מכל צדדיה, כפוף לצנזורה מסיבית של בטחון שדה של חיל הים. קבלו מצדו השקיע את עצמו עד צוואר במימי המפרץ ורשם כמה תמונות שעמיתיו למקצוע אולי היללו, אבל היו בסך-הכל צילומי אווירה פסטורליים, ללא בשורה או חידוש. אלה שימשו תפאורה לכיתובי תמונות פתטיים, שנראה כי עברו הגהה מוקפדת של משרד יחסי-הציבור המשומן של צה"ל. המלה "חשאי" חזרה על עצמה עד לזרא: "מעטה חשאיות", "שעוקבת אחריה בחשאיות", "פעולות מבצעיות חשאיות", "מוסמכים לבצע פשיטות חשאיות", "יוצאים למבצעים חשאיים". למעט התצלום המרכזי, המעניין כשלעצמו, של צוללת במים, כשסביבה שלושה צוללנים שכנראה היו במשימה חשאית תחת מעטה חשאיות, לא מילאה הכתבה את שהבטיחה – "הצצה נדירה לאנשי הדממה מתחת ומעל פני המים". התמונות שמתוך הצוללת (חיילים מול מסכי מחשב או מאחורי פריסקופ) לא חידשו, ואלו שהנציחו כלי שיט אחרים לא היו נדירות או בלעדיות. האייטם כולו התגלה כבעל תוכן דל, כללי מאוד ועמוס בקלישאות בטחוניות. החיוכים שנרשמו בלשכת מפקד חיל הים ביום רביעי בבוקר לא היו בזכות עוד לילה שקט בגבול הימי. זה כוחה של כתבת תדמית נוצצת, שעוטרה בטור בנאלי של הכתב הצבאי יוסי יהושוע. כותרת הטור, "המכה המנצחת", היתה עלה תאנה לתמונות בצבעים זוהרים, שהציגו את אנשי הצוללת בפנים מטושטשות, כמה לוחמי שייטת 13 בקנים שלופים ועוד חיילי יחידה השומרים על הנמלים בפוזות למצלמה. מתחת לתמונה של חיילי הקומנדו הימי נכתב שהם עוברים קורס של 84 שבועות. חבל שלעיתון צורף באותו יום רק דגל ישראל ולא גם מחשבון. זה היה עוזר לקוראים לגלות כמה זה לעזאזל 84 שבועות – שנה ושמונה חודשים. אבל בדובר צה"ל מעדיפים לנפח מספרים, וב"ידיעות" מצייתים. בפעם הבאה שמערכת עיתון מתמסרת ככה, כדאי להלעיט אותה עם "קורס שנמשך 588 ימים", או שמא 14,112 שעות. הטור של יהושוע הותאם היטב לדף המסרים של מערכת הביטחון. "בחיל הים מדברים במונחים של קפיצת מדרגה", "היכולות הכי מתקדמות בעולם", "גוברת החשיבות לחיזוק הזרוע הימית", "מכפילת כוח", כמה ציטוטים של האלוף ועוד קשקושים ממוחזרים על יכולת המכה השנייה. כתבת התדמית נמשכה בתצלום נדוש של ספינות טילים בהפלגה ושל ספינת משמר שמרימה שפריץ במים, במיוחד עבור הצלם. אולי כדי להצדיק את הכותרת "צלילת היכרות", נדפסה עוד תמונה נדושה של אנשי שייטת 13 וצוללנים מאחורי פריסקופ, שהקורא לא הרגיש בעקבותיה שזכה להיכרות משמעותית ומעניינת איתם. את כל המידע הזה, כולל תצלומי צוללות, סטי"לים וקומנדו בווריאציות דומות, אפשר למצוא בשיטוט בסיסי ברחבי הרשת. ההבטחות לקוראים על צלילה מרתקת ובלעדית התגלו כחומר גלם לכתבה בעלון למתגייס. הכתבה הזאת היא שיבוט של המוני כתבות דומות שגדשו עיתונים מאז קום המדינה. השבט, אז כהיום, אוכל פמפלטים פטריוטיים מסוגה כאילו היו ארוחת מלכים ולא ערימת קליפות חסרות ערך תזונתי. אלא שמפת הדרכים השתנתה. העיתון של המדינה נחשף יותר ויותר כמכונת מניפולציות משוכללת, המזכירה את התינוק המפלצתי שהולידה, "ישראל היום". בניגוד לתינוק השלדוני, שהוגבל מלידתו למספר נתון וידוע של מלים, ערכים ומושא סגידה, ושכתבות מסוג "צה"ל מתחת למים" הן רק עדות למערכת העיכול התקינה שלו, "ידיעות אחרונות" שולף תוצרים מהסוג הזה כאקט ציני של חנופה זולה להמון ולראשיו. לא רק צה"ל משכשך מתחת למים העכורים הללו, אלא גם מערכת היחסים ההולכת ומאבדת חמצן ואור בין התקשורת למערכות ההון-שלטון.
article 82: 
תסכם את המאמר הזה במשפט אחד יא זבל!
"ברשות השידור לא יהיה קוד אתי חדש, לפחות לא בעשור הקרוב", כך העריכה השבוע השופטת בדימוס בלהה כהנא, יו"ר ועדת האתיקה ברשות השידור. כהנא, שנשאה דברים במסגרת כנס הרדיו "FM+", שנערך במרכז הבינתחומי בהרצליה, סיפרה על נסיונה בראשות ועדת האתיקה ועל התסכול המצטבר שלה ושל חבריה לוועדה לנוכח התנהלות מליאת רשות השידור והנהלתה. כהנא הזכירה כי חבר סגל בית-הספר לתקשורת במרכז הבינתחומי, ד"ר יובל קרניאל, היה לפניה יו"ר ועדת האתיקה ברשות השידור. קרניאל עמל על כתיבת קוד אתי חדש שיחליף את קוד נקדי, אולם קוד זה נגנז בסופו של דבר. "קיבלתי את התפקיד הזה ועמלתי על קוד חדש", אמרה כהנא, והוסיפה כי לצערה, גם על הקוד הזה "נסתם הגולל". "צר לי להגיד", הוסיפה, "אבל כנראה שפשוט נוח בסיטואציות המתאימות לבוא ולהגיד, אנחנו מסתמכים על קוד נקדי, ובסיטואציות המתאימות להגיד, קוד נקדי מיושן, ואז לחיות בלי שום קוד". כהנא סיפרה כי במסגרת עבודתה של ועדת האתיקה שבראשותה הוחלט בשלב הראשון לעדכן את הסעיף בקוד האתי הנוגע להבעת עמדה אישית בשידור הציבור, שכן הקוד הנוכחי, שנוסח לראשונה לפני שנות דור, אוסר כל הבעת דעה אישית. כהנא קישרה זאת לתוכניתה של קרן נויבך, שסבלה בשנה האחרונה מהתנכלויות ההנהלה. "קרן נויבך מביעה דעות, היא באה עם אגנדה משלה", הסבירה כהנא. "אנחנו חשבנו שאין בזה פסול. מה שחשוב הוא שיהיה איזון ומגוון בשידור הציבורי. כמו שיש תוכנית של נויבך שמביעה אגנדות מסוימות, מאוד חשוב שבשעות שידור עם האזנה כל-כך גדולה יהיו תוכניות נוספות שאותן יגישו אנשים מרבדים אחרים של החברה, שיביעו אגנדות אחרות". כהנא טענה שהגנה בתוקף על התוכנית של קרן נויבך והביעה חשש לעתיד התוכנית. "אותה הגנה מסתיימת ביום שהקדנציה שלי תסתיים", אמרה ,"ומן הסתם היא תסתיים בקרוב. אחרי שתוקם הממשלה אני מניחה שהמליאה הזו תפורק ותבוא מליאה חדשה. תנו לי להניח שהתוכנית הזו לא תמשיך להתקיים". לדברי כהנא, היא נלחמה להמשך שידור תוכניתה של נויבך לא משום שהיתה לה היכרות מוקדמת עם השדרנית או קשרי חברות עימה. "אגיד לכם יותר מזה", אמרה כהנא, "התכנים שהיא משדרת בתוכנית אפילו מעצבנים אותי. הגישה הכלכלית שהיא מביאה, אני חושבת שהיא הרת אסון". אולם, לדברי כהנא, בדיוק משום כך נלחמה על זכות הקיום של התוכנית. "אני חושבת ששידור ציבורי חייב להיות שידור שיביא את קולות כל רובדי החברה, ולא דווקא אותם רובדי החברה שאני נמנית עימם או אותן תיאוריות ותפיסות עולם שאני מאמינה בהן", אמרה. "יש לנו שידור ציבורי אחד ואין לנו ברירה אלא להילחם כדי שהשידור הזה יאפשר ביטוי לכל רובדי החברה הישראלית", הוסיפה כהנא. "לשמאל, למדינת תל-אביב, למתנחלים, לערבים, לחרדים, לתושבי פריפריה. לשידור הציבורי תפקיד עצום. הוא צריך לבטא את כל התפיסות החברתיות, את כל הבעיות החברתיות, את כל הביקורת של מגזרים בחברה. הוא אמור לשמש כלב שמירה של הדמוקרטיה. אני חושבת שאם יש מקום שחובה שיישאר חזק, זה המקום הזה". אלא שחרף מאמציה, כהנא מוצאת מעט מקום לתקווה ביחס לרשות השידור. "כישלון רודף כישלון", הגדירה כהנא את התקבלות עבודת הוועדה לאתיקה בראשותה. "אף החלטה שלנו לא אומצה על-ידי המליאה. אף לא אחת. נפגשנו עשרות מפגשים, קיבלנו המון החלטות, אף החלטה של ועדת האתיקה לא התקבלה עד היום". לדבריה, עצם קיומה של ועדת האתיקה מוטל כיום בספק. "כל יום יש לי טלפונים וסמסים מחברים שדי מיואשים ואומרים לי, למה להמשיך? אף החלטה שלנו לא מאושרת על-ידי המליאה". לא רק עתיד ועדת האתיקה של רשות השידור מוטל בספק, טוענת כהנא, אלא גם עתיד חופש הביטוי בשידורי הרשות. "לתחושתי", אמרה כהנא לבאי הכנס, "היום כמעט שאין תוכניות שאנשים מביעים דעה אישית. מה שאני שומעת מעיתונאים שפונים אלי, ואני מאוד זהירה בלשוני, מאוד ברור מה אפשר להגיד ומה אי-אפשר להגיד בשידור הציבורי היום. אנשים מאוד-מאוד מפחדים. ויש אלי לא מעט פניות מהרבה אנשים. אף אחד לא מוכן להיחשף. אף אחד מהם לא מוכן לדבר. הם מאוד חוששים". ברשות השידור לא התייחסו לביקורת החריפה של נציגת הציבור הבכירה ביחס לסתימת פיות, סחבת מכוונת וסיכול עבודת ועדת האתיקה, אולם מסרו תגובה שלפיה אחרי שגנזה את עבודתן של שתי ועדות, מתכננת הנהלת הרשות לעדכן את הקוד בעצמה: "מתוך החשיבות שרואה יו"ר רשות השידור, ד"ר אמיר גילת, בגיבוש קוד אתי מעודכן, הוא ביקש את אישור המליאה להקים ועדה מייעצת שתסייע למליאה במשימה זו. הוועדה הורכבה גם ממומחים חיצוניים ומחברי מליאה. כל החברים ידעו כי הדיונים שהם מקיימים יביאו לגיבוש המלצות למליאה, שכן אישור הקוד האתי הוא בסמכות המליאה. לאחר כמה דיווחים מעמיקים וממצים, החליטה המליאה באופן דמוקרטי לחלוטין לדחות את ההמלצות, ואין לכך כל קשר עם הצורך בעדכון קוד נקדי. בימים אלה שוקדת הנהלת הרשות על עדכונו. מליאת הרשות הקצתה להנהלה 60 יום להשלמת העדכון". סרטון הווידיאו: יו"ר ועדת האתיקה ברשות השידור, השופטת (בדימוס) בלהה כהנא, נושאת דברים במסגרת כנס הרדיו "FM+", שנערך בבית-הספר לתקשורת של המרכז הבינתחומי בהרצליה. 5.3.13 (צילום פוינט 2 פוינט - וידיומית).
article 83: 
תסכם את המאמר הזה במשפט אחד יא זבל!
חול המועד. חצי המדינה בחו"ל, החצי שנשאר כאן משתדל להעביר את הזמן בנעימים עם המשפחה, בין האירועים הפסטיבליים ומזג האוויר הבלתי נסבל, רחוק ככל האפשר מהחדשות. הרייטינג של החדשות יורד, ואפילו ידיעות על סקנדל ריגול חדש באמריקה, ולהבדיל, על משא-ומתן עם סוריה ועם חמאס, לא מצליחות להטריד את המנוחה. זו כנראה הסיבה שסיפור תקשורתי אחד חמק מן העין ולא זכה לתשומת הלב הראויה. לא הסיפור של ריצרד קווסט, הכתב הכלכלי האקסצנטרי במיוחד של סי.אן.אן שנתפס בנסיבות תמוהות ביותר בסנטרל פארק, עירום ועמוס חפצי מין, והדבר היחיד שהוא יכול לומר להגנתו היה שהוא לא ידע שאסור להסתובב בחלק זה של הפארק בשעת לילה מאוחרת; אלא תחקיר של ה"ניו-יורק טיימס" שחקר ומצא שבמהלך "המלחמה על הטרור" גייס הפנטגון כמה מהפרשנים המובילים שמילאו את שידורי הרשתות הגדולות, נתן להם מיני צופרים כמו תדריכים אישיים, טיולים מסובסדים וגישה למסמכים מסווגים, כדי שהפרשנויות שלהם יהיו אוהדות יותר לממשל. אכן, סנסציה גדולה. פרשנים מובילים לענייני צבא, בדרך כלל כאלה שהתואר "בדימ" או "במיל" מלווה את שמם, זוכים לתדרוכים ולשיחות עם יודעי דבר, לגישה לחומרים מסווגים, ואחר-כך מתייצבים באולפנים וברמז של חיוך בקצות השפתיים מודיעים, שהם כרגע דיברו עם מי שצריך, והם יודעים שכך וכך, וכל מי שחושב אחרת, טועה, ומה שחמור מכך, מטעה ומוליך שולל. ומסקנתם הנחרצת היא, שבמצב הנוכחי, שלא הכל הכי-הכי, צריך לתקוף ולחסל ולהשמיד ולרוצץ בכל מחיר, לא להסס ולא לברבר. ובקיצור, תנו לצבא לנצח, בלי בג"ץ ובלי בצלם. ומוסיף ה"ניו-יורק טיימס" באותו "תחקיר מקיף": "כוונת הממשל היתה להפוך את הפרשנים הצבאים לסוסים טרויאניים – כלים שנועדו לעצב את כיסוי המלחמה בטרור בערוצי הטלוויזיה והרדיו". וגנרל אמריקאי בדימוס שעבד כפרשן ברשת פוקס הודה: "ממשל בוש נהג כאילו רצה לתקוע יד בגב שלנו כדי להזיז לנו את הפה". למען האמת, קשה לדעת מה מביך יותר, הסיפור עצמו או הרצינות התהומית שבה "חושף" העיתון המכובד את המציאות הזאת. וכי מה חשבו כל גופי התקשורת שגייסו את הגנרלים בדימוס לאולפניהם ולטוריהם? בזכות מה גייסו אותם, בזכות שפתם העשירה ועולם הדימויים המרשים שלהם? בזכות תפיסת עולם עצמאית המסוגלת לראות את התמונה כולה והיכולת להנהיר אותה לציבור? אילו הביאו, למשל, אשה, אזרחית, פרופסורית להיסטוריה שחקרה מלחמות ומשברים בינלאומיים, או חוקרת אסלאם, או מי שעוסקת בחקר דפוסי ההתנהגות של הציבור – גברים, נשים, ילדים – במצבי לחץ מתמשכים והשפעת הטרור על חיי משפחה וקהילה, האם היא היתה זוכה לאותה הילת סמכותיות שלה זוכה כל גנרל חמור סבר שמתהדר בדלות לשונו ועושה אותה לדגל שהוא מניף כנגד "אנשי הרוח החתרנים, הלא פטריוטים" למיניהם? הם הביאו את הגנרלים בדימוס הללו דווקא בגלל הגישה הישירה שהם נהנים ממנה – גם לאחר פרישתם – למקורות הכוח והידיעות. וכי מה חשבו, שהם ינצלו את המקורות הללו, שאך לפני זמן קצר היו עצם מעצמותיהם, וייצאו נגדם? מה, הם לא קוראים עיתונים ישראליים ולא צופים בחדשות מהארץ? העיתונות האמריקאית נחשבת, ולא בלי סיבה, לנושאת הדגל של העיתונות החופשית, העצמאית, שלא עושה חשבון. וודוורד וברנסטיין כבר אמרנו? אבל לא במה שנוגע ל"אינטרסים הלאומיים החשובים באמת". כבר נאמר ונכתב לא מעט על כך שאת כל הדיווחים על פיגועי 11 בספטמבר הצליחה התקשורת האמריקאית כולה, בלי יוצא מן הכלל, להעביר בלי לצלם ולו טיפת דם אחת או קצה אלונקה ועליה גופה שחולצה מבין ההריסות – אפילו מפוקסלת ומטושטשת כראוי כדי לשמור על כבוד המת. היא מיהרה להכתיר את כל הצעדים שננקטו לאחר הפיגועים בלא אבחנה בתואר "המלחמה בטרור", סיסמה שכבר בה טבועה השקפת עולם מגובשת מאוד, בלי לפצות פה ולצפצף. ונדמה שהיא אפילו לא זקוקה לתדריכים מיוחדים לשם כך. רק מאוחר יותר, הרבה יותר, החלה להציץ פנימה ולחקור – אולי בכל זאת לא הכל כפי שאומרים. ומרגע שהחלו העיתונים בכך, איש לא יכול עוד לעצור בעדם. ולראיה, הביקורת מקיר לקיר כמעט על המלחמה בעיראק (על עצם המלחמה ועל מהלכיה והתנהלותה), הדיווחים על המתרחש בכלא גואנטנמו, ופרס פוליצר שהוענק ל"וושינגטון פוסט" על סדרת כתבות על הטיפול הניתן לחיילים הפצועים בעיראק. רשת פוקס ועשרות ערוצי הרדיו הימניים הרפובליקאיים ממשיכים להניף ברמה את דגל הפטריוטיזם המזויף ולתקוף את כל האחרים, אבל כמה אפשר כבר להתרגש מהם? לכל היותר יאמרו שהם לא פטריוטים. וגם זה נשמע מוכר.
article 84: 
תסכם את המאמר הזה במשפט אחד יא זבל!
חברות שבשליטת נוחי דנקנר שינו באורח בולט את דפוסי הפרסום שלהן ב"מעריב" ובאתר nrg מאז מכר דנקנר את השליטה בעיתון ובאתר לשלמה בן-צבי. דנקנר, השולט בתאגיד אי.די.בי, נתון אמנם בקשיים פיננסיים המאיימים על המשך החזקתו בתאגיד, אולם נהנה עדיין משליטה בחברות בעלות תקציבי פרסום מהמשמעותיים במשק הישראלי. בתקופה שבה שלט תאגיד אי.די.בי ב"מעריב", נהנו העיתון והאתר מתקציבי פרסום של חברות שבשליטת התאגיד, ובהן שופרסל, סלקום, כלל-ביטוח וישראייר. אולם לאחר העברת השליטה ב"מעריב" לבן-צבי ולחברת אחוזת-הירש בע"מ, ירד היקף הפרסום של החברות הללו עד כמעט לאפס. על-פי הערכת גורמים בשוק התקשורת, "מעריב" איבד כתוצאה מהמהלך של אי.די.בי מיליוני שקלים בשנה. היקף הפרסום ב"מעריב" של חברת שופרסל לבדה עמד, על-פי הערכת הגורמים, על 5-4 מיליון שקל בשנה. באי.די.בי מכחישים בתגובה כי מתקיים חרם מודעות על העיתון שהיה בבעלותם, ומוסיפים כי מאז שהסתלק דנקנר מהעיתון פורסמו מודעות של חברות בקבוצה בלפחות 24 תאריכים שונים, עד ל-23 בינואר 2013. אלא שמאז שדנקנר הסתלק מ"מעריב" עברו כבר כ-100 ימים. כמו כן דוברת הקבוצה לא טענה לפרסומי מודעות כלשהן בפברואר. בדיקה של כל עמודי "מעריב" מאז יום ראשון ה-3 בפברואר 2013 ועד היום, ה-20 בחודש, מעלה כי הודפסה רק מודעה אחת של סלקום, ביום חמישי שעבר, על פני עמוד שלם בקונטרס החדשות. ב"מעריב" לא פורסמה כל מודעה לרשת שופרסל בתקופה זו. המודעה מטעם סלקום פורסמה בחמישי שעבר גם ב"ידיעות אחרונות", אולם נוסף לכך פורסמו בתקופה המקבילה מודעות לרשת שופרסל על פני עוד 13 עמודים שלמים של העיתון ומוספיו (לא כולל "כלכליסט"). ב"ישראל היום" לא פורסמה המודעה לסלקום, אולם בתקופה המקבילה פורסמו מודעות לשופרסל על פני 9 עמודים שלמים. אם אכן הוחלט באי.די.בי להפסיק לפרסם בקבוצת "מעריב", הדבר מעלה שאלות קשות על כשרות שיקול הדעת של הדירקטוריונים בחברות האם והבת של התאגיד - אם בהחלטה שלא לפרסם בעת הנוכחית, אם בהחלטה שכן לפרסם בעת השליטה ב"מעריב" ואם בשתי ההחלטות גם יחד. הנהלת שופרסל, כמו חברות אחרות, מחויבת לטובת החברה והמשקיעים ואינה אמורה לפעול על-פי שיקולים זרים. במקרה הנוכחי קשה להבין את התנהלות החברות, המנוגדת, לכאורה, להיגיון עסקי. אפשרות אחת היא שהפרסום ב"מעריב" בתקופה שבה היה בשליטת אי.די.בי ודנקנר לא היה מוצדק מבחינה עסקית ונבע מהבעלות על כלי התקשורת. אם כך הדבר, הרי שמדובר בדרך עקיפה להזרמת כספים לעיתון, מעבר להזרמת הכספים הישירה של התאגיד ל"מעריב". אם כך הדבר, הרי שמבחינת החברות המפרסמות עצמן, מסעות הפרסום בעבר היו בזבוז כספים שלא לצורך. אפשרות אחרת היא שהפרסום בעבר היה מוצדק, שכן "מעריב" ואתרו עדיין זוכים לחשיפה שאינה ניתנת לביטול, ועל כן הפסקת הפרסום בעיתון ובאתר מאז העברת הבעלות מנוגדת להיגיון עסקי ומונעת ממניעים זרים (החשיפה לעיתון ירדה מעט בסקר TGI האחרון, אך אתר nrg עלה לאחרונה בשיעור החשיפה שלו במידה משמעותית). מכל מקום, קשה להאמין שיד המקרה הביאה לשינוי. בעבר טען מו"ל "הארץ" עמוס שוקן כי חברות בשליטת תאגיד אי.די.בי ובנק הפועלים (בתקופה שהבנק נוהל על-ידי בן דודו של נוחי דנקנר, דני דנקנר) הטילו חרם מודעות על העיתון כנקמה על סיקור שלילי של עסקיהם. בדיקה שנערכה עבור אתר זה העלתה כי יש דברים בגו. חברת סלקום הכחישה בזמנו כל שיקול זר בהחלטותיה לפרסם או לא לפרסם ב"הארץ". ב"מעריב" סירבו להגיב. משופרסל נמסר: "לא הופסקה שום פעילות פרסומית במעריב ואין כל שינוי במדיניות הפרסום שלנו".
article 85: 
תסכם את המאמר הזה במשפט אחד יא זבל!
נולד ב-9 ביולי 1944 בחיפה, לשרגא ושושנה. בשנים 1950–1962 למד בבית-הספר הריאלי בעיר. בשנים 1954–1962 שירת בחיל המודיעין, וחזר לשרת בו בשנים 1967–1969. בשנים 1964–1967 למד לתואר ראשון בשפה ובספרות ערביות ובהיסטוריה של המזרח התיכון באוניברסיטה העברית בירושלים. בשנים 1971–1976 למד לתואר שני ושלישי במדעי המזרח ובלשנות באוניברסיטת ברקלי בקליפורניה. עבודת הדוקטורט שלו עסקה בניתוח סוציו-בלשני של הניב הערבי המדובר בעזה. בתקפות שהותו בארה"ב השתתף באופן קבוע בפאנל בתוכנית World Press ב-PBS (1971–1975). ב-1976 חזר ארצה והחל לערוך ולהגיש את "יומן השבוע" בקול-ישראל ולשמש קריין חדשות. ב-1980 התמנה ליועץ התקשורת הראשון בשגרירות ישראל בקהיר. כעבור שנה החל לעבוד בקול-ישראל ככתב ופרשן לענייני ערבים. ב-1991 עזב את הרדיו והצטרף לעיתון "חדשות", שם היה כתב ופרשן לענייני ערבים עד 1993. באותן שנים שימש באותו תפקיד גם בערוץ 2 הנסיוני, שם גם הגיש את מהדורת החדשות "שמונה בערב". באותה תקופה היה גם יועצו של הנשיא עזר ויצמן, עד שהצטרף ב-1993 לחברת החדשות של ערוץ 2, שזה עתה הוקמה. בשנים 1993–2001 עבד בחברת החדשות כפרשן וכתב לענייני ערבים, ואחר-כך כתב, ערך והגיש במהדורת שישי של חדשות ערוץ 2, "אולפן שישי". ב-2008 עזב את משרת המגיש ועבר לדווח מוושינגטון. בעבודתו העיתונאית עוסק בעיקר בעולם הערבי. בין היתר סיקר ופירש את תהליך השלום עם מצרים, תהליך השלום עם ירדן, המגעים השונים עם הפלסטינים, מלחמת המפרץ ומלחמות לבנון הראשונה והשנייה. ריאיין מנהיגים ערבים שונים, וביניהם נשיאי מצרים סאדאת ומובראכ, מלך ירדן חוסיין ויו"ר הרשות הפלסטינית יאסר ערפאת. ב-4 בנובמבר 1995 דיווח משערי בית-החולים שאליו הובא ראש הממשלה יצחק רבין לאחר שנורה בידי מתנקש. לאחר שבישר על כך שרבין נפטר, אמר: "הרבה שנים אני במקצוע הזה, התקשורת, מעולם לא תיארתי לעצמי שאני אהיה זה שאבשר על כך". ב-2007 אמר העיתונאי נחום ברנע על רגע זה: "אהרן ברנע בכה, ועשה את ערוץ 2 לערוץ המוביל במדינה". ואכן, מנקודת זמן זו נטלו חדשות ערוץ 2 את ההובלה בסקרי הפופולריות מחדשות הערוץ הראשון. לימד לשון ערבית באוניברסיטת תל-אביב ולשון ערבית ועברית באוניברסיטה של קליפורניה. לימד גם בבית-הספר לתקשורת ועיתונות כותרת. גרוש ואב לשני ילדים, רעות ואור. "ללכת שבי", עם עמליה-ארגמן ברנע, מפגש עם צלאח תעאמרי, בכיר שבויי אש"ף שנתפס בידי ישראל במלחמת לבנון הראשונה, ואשתו דינה, מי שהיתה אשתו הראשונה של המלך חוסיין. הוצאת ידיעות-אחרונות, 1976. הספר תורגם לאנגלית וגרמנית ויצא לאור בניו-יורק, לונדון וגרמניה. כמו כן תורגם לערבית בישראל.
article 86: 
תסכם את המאמר הזה במשפט אחד יא זבל!
אנשים בכירים בליכוד, המתנגדים לתוכנית ההינתקות של אריאל שרון, תהו בשבועיים האחרונים עד כמה היתה התקשורת הישראלית ממררת את חייו לו, בנסיבות הקיימות, היה מחליט לא על נסיגה מרצועת עזה אלא על סיפוח מעלה-אדומים. רצו לומר, התקשורת מתעלמת מעננת החשדות הפליליים המרחפת מעל ראשו של שרון, ואינה כופרת בסמכותו המוסרית לקבל במצב זה הכרעות לאומיות גורליות, ובכך מוכיחה את הטענה ש"התקשורת שמאלנית" ומוטה בדיווחיה ובעמדותיה. התהייה במקומה ואין עליה תשובה משכנעת. העיתונות, מודפסת ואלקטרונית, עברה לסדר-היום על ההמלצה החמורה של פרקליטת המדינה להעמיד את שרון לדין על עבירות שוחד והפרת אמונים בגין המעורבות המיוחסת לו בעסקיו של הקבלן דוד אפל. היא אמנם דיווחה בהבלטה על טיוטת כתב-האישום שניסחה ארבל ועל ההתפתחויות שנבעו מכך, אבל את תפקידה השני - לגרות את הציבור לחשיבה, להציב לפניו דגם של התנהגות נאותה המצופה מראש הממשלה - היא הזניחה לחלוטין. העיתונאים, ברובם, נסחפו במהלך המדיני שחולל שרון, ובספין התקשורתי שיצרו עוזריו, והשכיחו את ממצאיה של חקירת המשטרה ואת המסקנה שהסיקה ממנה פרקליטת המדינה - שיש להעמיד את ראש הממשלה לדין. העיתונות התמסרה בקלות לטיעון שכל עוד לא הכריע היועץ המשפטי לממשלה בתיק, רשאי שרון להוסיף ולנהל את ענייני המדינה ללא מגבלה, ושכך ראוי לנהוג גם נוכח התיקים הנוספים הממתינים לו מעבר לפינה. זו עמדה נכונה במישור הפורמלי, אבל האם כך היתה התקשורת נוהגת לו שרון היה מחליט, בתקופה זו, על סיפוח שטחים? האם העיתונות, ברובה, לא היתה מרעישה שמים וארץ בנימוק שראש הממשלה איבד את מעמדו המוסרי לקבל החלטות הרות תוצאות, כל עוד לא בוררו עד תום החשדות והאישומים התלויים נגדו? גם האופן שבו סיקרה התקשורת בשבועיים האחרונים את מהלכיו של ראש הממשלה, החל מביקורו בוושינגטון, שבו החליף מכתבים והצהרות עם הנשיא בוש על תוכנית ההינתקות ומשמעותה, דרך צעדיו הפוליטיים להשגת רוב בממשלה, ועד למערכה שניהל למען תתקבל עמדתו במשאל - יצר עילה לטענה על הטיה, גם אם בלתי מודעת. התקשורת חיבקה את שרון על תוכנית ההינתקות, לא הציגה מספיק את פרצותיה וחולשותיה, ותארה במונחים של הישג מופלג את סיכומיו עם הנשיא בוש. אין הסבר להיסחפותם של רוב העיתונאים אחר תוכנית ההינתקות לבד מהטייתם האידיאולוגית. בכך שיחקה העיתונות לידיהם של מבקריה, הטוענים שהיא "שמאלנית" ושעמדותיה האידיאולוגיות קובעות את גישתה המקצועית. זהו הגיליון ה-50 של "העין השביעית". בינואר 96’, בגיליון הראשון, הבענו תקווה שכתב-העת יהיה מקום מפגש מעניין בין עיתונאים לבין עצמם ובינם לבין מושאי סיקורם. המאמץ הזה יימשך גם להבא. גיליון 50, מאי 2004
article 87: 
תסכם את המאמר הזה במשפט אחד יא זבל!
העיתונאית ליטל שמש, מגישה בערוץ 14, קיבלה 10,000 שקל כדי להצטלם לסרטונים של משרד ההסברה בראשות גלית דיסטל-אטבריאן. הסרטונים הופקו לקראת קיץ 2023 והיו מהיוזמות הלא-רבות שהמשרד הכושל הצליח לממש בזמן הקצר שבו עמדה בראשו דיסטל-אטבריאן: שני מונולוגים קצרים בשפה האנגלית שבאחד מהם נזפה שמש בעיתונות הזרה בעקבות מקרים של סיקור מעוות של מתקפות טרור פלסטיניות, ובאחר מתחה ביקורת על המוזיקאי רוגר ווטרס. במשרד ההסברה סירבו עד כה למסור כמה כסף קיבלה שמש עבור השתתפותה בסרטונים. הסכום נחשף כעת בזכות עתירה מינהלית שהגישה עמותת "הצלחה" נגד משרד ראש הממשלה והשרה לשעבר, לאחר שלא השיבו לבקשת חופש מידע ובכך עברו על הוראות חוק חופש המידע. המסמכים שנמסרו בעקבות העתירה כוללים את יומני הפגישות של השרה לשעבר ונתונים לגבי התקשרויות שערך המשרד עם גורמים חיצוניים. עולה מהם שדיסטל-אטבריאן שכרה את שמש בלי לערוך מכרז, ימים אחדים לאחר שקיימה עמה פגישה אישית. האפקט התקשורתי של הסרטונים לא היה בהכרח המסר ההסברתי: הוא עורר עיסוק ביקורתי בנכונות של עיתונאית להפר כללי אתיקה בסיסיים ולהפוך לפרזנטורית של משרד ממשלתי. בטור שפורסם באתרים "העין השביעית" ו"המקום הכי חם בגיהנום" הזכירה גלית הראלי את עברן המשותף של שמש ודיסטל-אטבריאן כמי שעבדו שכם אל שכם בערוץ 14 (בתקופה שבה כונה "ערוץ 20"), וציטטה רצף של סופרלטיבים הדדיים שהמטירו זו על זו במשדר שהגישו יחד: דיסטל-אטבריאן כינתה את שמש "יאחתי" (אחותי), ושמש בתגובה אמרה שהיא "מעריצה" ו"מעריכה" את שותפתה להנחיה, שהיא "אחת המבריקות, המוכשרות". "התחושות הדדיות", סיכמה דיסטל-אטבריאן. משרד ההסברה היה אחד משורה של לקוחות שרכשו את שירותיה של ליטל שמש בשנים האחרונות. ב"מקום הכי חם בגיהנום" הובאה רשימה של גופים ששילמו לעיתונאית ערוץ 14 עבור הנחיית אירועים, בהם כמה וכמה גופים ממשלתיים: משרד החינוך, משרד העלייה והקליטה, משרד התרבות, משטרת ישראל וצה"ל. התופעה של עיתונאים שמקבלים כסף עבור הנחיית טקסים ואירועים אינה חדשה, והיא נפוצה גם אצל גופי תקשורת ותיקים ומבוססים הרבה יותר מערוץ 14 – כולל חדשות 12, גוף החדשות החזק והמשפיע במדינה. במשך שנים, עיתונאים מוכרים אף קיבלו כסף כדי לשדר תעמולה ממשלתית סמויה שהוצגה כתוכן טלוויזיוני רגיל, ולעתים אף הוכרה כ"סוגה עילית" במסגרת מחויבויות התוכן של גופי השידור. תופעה זו נפסקה כמעט לגמרי בעקבות עתירה לבג"ץ שהתבססה על סדרת חשיפות של "העין השביעית". ליטל שמש היתה מוכנה לקחת צעד נוסף קדימה ולמכור את שמה, קולה ופרצופה עבור תשדירים רשמיים של גוף ממשלתי – ובלי להעמיד פנים שמדובר בתוכן עיתונאי. על רקע זה עולה שאלה מתבקשת: האם עיתונאית שמחלטרת בתעמולה ממשלתית היא הדמות המתאימה ביותר למתיחת ביקורת על הסטנדרטים המקצועיים של העיתונות הזרה, כפי שעשתה שמש באחד הסרטונים? שמש בחרה לא להשיב לשאלה הזאת או להתייחס בדרך כלשהי להתקשרות עם משרד ההסברה. "אתה מכיר מגיש בישראל שלא מנחה טקסים? כי אני לא", מסרה בתגובה לפניית "העין השביעית". השרה לשעבר דיסטל-אטבריאן, שמכהנת כיום כחברת-כנסת מטעם הליכוד, ביקשה להדגיש בשיחה עמה שהיא לא חברה אישית של שמש. "אנחנו מעולם לא הרמנו טלפון של מה-מי-מו ומה שלומך. מעולם", אמרה דיסטל-אטבריאן בשיחה עם "העין השביעית". "ליטל יש לה אנגלית מצוינת, יש לה נראות מצוינת, היא מעבירה מסרים יפהפה. והיא גם מקצועית". הח"כית הוסיפה שאינה זוכרת שאי פעם הגישה תוכנית משותפת עם שמש, וציינה שהתכוונה גם לשכור את שירותיה של במאית "שמאלנית", כהגדרתה, שעבדה איתה בעבר בתאגיד השידור הישראלי – התקשרות שאכן מופיעה במסמכי המשרד, אך בסופו של דבר לא יצאה לפועל עקב סגירתו בטרם עת. לדברי דיסטל-אטבריאן, היא בחרה בשמש כפרזנטורית משום שהייעוץ המשפטי לא אישר לה להופיע בסרטונים בעצמה. "היועצת המשפטית לא אישרה לי לעשות הסברה", היא טוענת. "היא לא אישרה לי לעמוד מול מצלמה ולדבר הסברה, ואני רציתי לעשות את זה. זה הסיפור. אבל זה סיפור שלא תיגעו בו. וזה פאקינג סיפור – איפה המשילות". על בסיס הכללים שחלים על שרים, ברור למה לא הרשו לך – כי זה פרסום עצמי. זה לקחת כסף ציבורי ולהקצות אותו לפרסום עצמי של פוליטיקאי, שמרוויח מזה גם באופן אישי. "אני יכולה להבין כששרת תחבורה (מירי רגב; א"ב) רוצה לעמוד מול מצלמה ולדבר על רפורמות התחבורה. אבל הסברה היא התוכן, זה שונה פה". בתור מומחית הסברה את אמורה לדעת שכשמסר מגיע מנציג רשמי של ממשלה, זה הרבה פחות אפקטיבי מאשר כשמגיע אדם פרטי, או איש מקצוע לא פוליטי, ומשמיע את אותו מסר בדיוק. "האמת שזה לא נכון, כי היתה פעם אחת שכן אישרו לי את זה, וזה עורר הרבה יותר הדים, וזה הקפיץ את ה-BDS. מה שליטל שמש עשתה היה כמו פוּק בשלולית – לא עבד". 34246-10-23 בנתונים המלאים שנמסרו לעמותת "הצלחה" ניתן לעיין כאן
article 88: 
תסכם את המאמר הזה במשפט אחד יא זבל!
זעם בתאגיד של עידן עופר, כיל, בעקבות ביטול השתתפותו של הסמנכ"ל הבכיר בפאנל יזמי אקלים, בכנס השנתי של המכון הישראלי לדמוקרטיה. בכיל טוענים שהמהלך אינו דמוקרטי ומהווה לא פחות מ"סתימת פיות". כנס "אלי הורביץ לכלכלה וחברה" שהתקיים בשבוע שבעבר נמשך כיומיים ואירח נבחרי ציבורי שונים, בהן השרה להגנת הסביבה תמר זנדברג (מרצ) ושרת האנרגיה קארין אלהרר (יש עתיד). המכון תכנן לשבץ את נציג החברה, הסמנכ"ל הבכיר נעם גולדשטיין, במושב סביבתי שבו משתתפות השרות, בפאנל לצד חברות שעוסקות באנרגיה מתחדשת והפחתת פליטות שעוסק ביזמות אקלים. אלא שאחרי הפרסום ב"שקוף", המכון חזר בו מהשיבוץ, יממה בלבד לפני יריית הפתיחה.  מעבר לאירוניה שבשיבוץ חברה מזהמת בשורה אחת עם חברות שכל יעודן הוא מיזמי אקלים, בכיל תכננו בפאנל להכשיר את פרויקט "סדום הירוקה", ולהציג אותו כפרויקט חיובי שהמפעל מקדם. המכתב ששלחו בכיל למכון הישראלי לדמוקרטיה, והגיע לידי "שקוף", חושף את תוכן הדברים המתוכננים: "השתתפותו (של גולדשטיין. י"ג) בפאנל העוסק ביזמות אקלים בשטח עולה בקנה אחד עם מעורבותו באחד מפרויקטי האנרגיה הירוקה הגדולים בארץ אם לא הגדול בהם", כתבו במכתב. "הפרויקט עתיר משאבים וזוכה להתעניינות חיובית מגורמי מקצוע וממשלות ברחבי העולם". אלא שתחקיר "שקוף" חשף כי המתווה הנוכחי של "סדום הירוקה" עלול לפגוע בסביבה באופן בלתי הפיך, וכן עלול לשמש פלטפורמה להפרת הסכמים מול המדינה בשווי מיליארדי שקלים.  למרות מאמצי כיל, המכון ביטל את השתתפות הסמנכ"ל. השינוי התקבל בכעס רב בחברה המזהמת: במכתב שהופנה גם למשרד להגנת הסביבה כתבו למכון כי הסיבה לביטול – חוסר תמיכת המשרד להגנת הסביבה בפרויקט "סדום הירוקה" – "תמוהה": "מתבקש לשאול האם המשרד להגנת הסביבה תומך בכל הפרויקטים של כל החברות המשתתפות בכנס?"  עוד הוסיפו כי "לצערנו, כשהדרה שכזו מגיעה מגוף שכולל את המילה דמוקרטיה בשמו שלו, האכזבה אף גבוהה יותר". בכיל סיימו את המכתב בטענות שהחברה היא המעסיק הגדול בנגב, "ובעצם הסתייגותכם מנציג החברה, למעשה הפכתם את אלפי עובדי החברה ללא לגיטימיים בעיניכם". המכתב מוען בין היתר גם ליושבי הראש של הכנס, פרופ קרנית פלוג ופרופ יוגין קנדל ולמנהלת הכנס, דפנה ניצן. זו האחרונה עבדה במשך כשני עשורים בהתאחדות התעשיינים, שם הכירו היטב את גולדשטיין, שכיהן בעבר בתפקידים שונים בהתאחדות. לפני כשש שנים ניצן הצטרפה למכון הישראלי לדמוקרטיה ובמכון מתגאים שהיא מובילה מטעמם ויחד עם הממשלה את פרויקט ההיערכות למשבר האקלים.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום לפני כשבועיים, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  מהמכון הישראלי לדמוקרטיה נמסר בתגובה: "ההתקפה האישית היא מכוערת ואינה מכבדת את תומכי שקוף. הטענות שעולות בכתבה הן מופרכות מיסודן, ואין ולא הייתה היכרות ארוכת שנים. "מזה כשש שנים דפנה אבירם ניצן משמשת כמנהלת מרכז ממשל וכלכלה במכון, אשר במסגרתו יזמה וקידמה את פרויקט ההיערכות למשבר האקלים, במטרה לגבש חזון למעבר לכלכלה דלת זיהום ומשגשגת עד 2050, תוך שיתוף פעולה רב-מגזרי וחוצה משרדים. הפרויקט, כמו כל תוצרי המכון, מבוסס על מחקר מהימן, עצמאי ומבוסס נתונים. כל ניסיון להציג אחרת את הדברים – הינו הכפשה ותו לא". 
article 89: 
תסכם את המאמר הזה במשפט אחד יא זבל!
ארגון "פרטיות ישראל" הגיש למפלגת "יש עתיד" דרישה רשמית כי יחדול מאיסוף מידע על בוחרים ללא הסכמתם ואף ימחוק כל מידע שנאסף בדרך זו. את הדרישה העלו בארגון לאחר שחשפנו ב"שקוף" כי המפלגה הציבה למועמדים בקלפיות בתל אביב תנאי לקבלתם לעבודה, לפיו עליהם לשלוח את פרטיהם של 10 מצביעים פוטנציאליים. הם נדרשו לשלוח שמות מלאים, טלפונים, כתובות ותעודות זהות. איסוף כזה אינו חוקי – בשבוע שעבר הרשות להגנת הפרטיות הבהירה למפלגות כי הזנת פרטים של אזרחים ללא הסכמתם, בייחוד אודות תמיכה במפלגה כזו או אחרת, מהווה הפרה של החוק להגנת הפרטיות. ״מפלגות רבות בתקופת הבחירות הנוכחית נוהרות למידע על מצביעים ומבקשות לסמן כמה שיותר בוחרים פוטנציאליים כתומכיהן", אמרה עו״ד נעמה מטרסו קרפל, מנכ״לית "פרטיות ישראל".  "טוב ייעשו המפלגות אם יפעלו לקבלת הסכמה חופשית ומדעת מבעלי המידע, ולא יעודדו פעילים למסור מידע על קרובים. אנחנו קוראים לציבור הרחב להיות ערניים יותר לנושא של איסוף מידע על עמדות פוליטיות, ולא למסור מידע על חברים או קרובים, ללא שאלו הסכימו לכך, תוך שהם מבינים את ההשלכות של מסירת המידע״. במסרון ששלחו נציגי המפלגה לכ-200 מועמדים לעבודה בקלפיות צורף טופס למילוי פרטיהם האישיים של כ-10 אנשים נוספים – ללא חובת אישורם או ידיעתם. בהודעה הובטח כי הפרטים לא יועברו למפלגה אלא לצורך "שיחות המרצה ביום הבחירות". הבקשה חריגה בייחוד משום שלא מדובר בעבודת שטח בקמפיין "יש עתיד" אלא בהשגחה על טוהר הבחירות. הנרשמים פועלים בקלפיות על מנת לוודא שההליך מתבצע כראוי וכי אין הטיה בספירת הקולות. "יש עתיד" מצטרפת למפלגות כמו "ימינה" ו"הליכוד" שנכנסו למירוץ לאיסוף פרטיהם של תומכים ותומכות פוטנציאליים. הנזק הטמון באיסוף כזה כבר נחשף: לפני כשנה דלף לרשת פרטיהם של כ-6.5 מיליון בעלי זכות בחירה – יחד עם כתובתם, מספר הטלפון שלהם, כתובת הדוא"ל ומקום הצבעתם.  יתרה מזאת, המידע שדלף כלל פירוט אודות מצבו האישי והרפואי של אדם המעוניין בהסעה אל הקלפי. נראה שאין מניעה שזה יקרה שוב – גם לקראת הבחירות הקרובות בסיעת "ימינה" מתכננים לאפשר לסמן באפליקציית אלקטור אם אדם צריך הנגשה ואילו בסיעת "הליכוד" פתחו את השערים למידע לכל דורש. כעת גם "יש עתיד" אוספת מידע על אזרחים ללא הסכמתם המפורשת. מהמפלגה נמסר: "יש עתיד נוהגת רק על פי הקבוע בחוק". (איך זה משפיע עליך) יכול להיות שחברה רחוקה שלך רוצה לעבוד בקלפי ותיתן את הפרטים שלך בתמורה. אולי היא אפילו תשאל אותך לפני – אבל לא בטוח שתדעי מה המשמעות. מכאן, מספר הטלפון שלך הכתובת והנטיה הפוליטית יכולים להגיע לידיים זרות ואף להתפרסם ברבים ולשמש גורמים בעלי אינטרסים. (מה עושים כדי שיתוקן) שלחו למפלגות מייל עם בקשה לדעת איזה מידע הן מחזיקות אודותיכם – הן מחויבות לענות על פי "זכות העיון". תוכלו לעשות זאת בקלות באמצעות הטפסים לדוגמה שנמצאים כאן ורשימת כתובות המייל של נציגי המפלגות – בקישור הזה. יחד נוכל לאותת להם שהנושא חשוב לאזרחים ואזרחיות רבים, שמעוניינים לדעת איזה מידע נאסף עליהם. 
article 90: 
תסכם את המאמר הזה במשפט אחד יא זבל!
רשות השידור במתכונתה הקיימת היא ארגון בלתי ניתן לניהול תקין. לאורך השנים נערמו בה עיוותים ועקמומיות והשתרשו מושגים בוטים של חוסר תקינות, עד שהיתה לארגון שאין עוד דרך לשנותו. אלו הן עובדות שרק היכולת להכיר בקיומן עשויה לספק קצה חוט לתוכניות מרחיקות הלכת לספק למדינת ישראל הדמוקרטית רדיו וטלוויזיה ציבוריים איכותיים ונקיים ללא רבב. איך בכל זאת ניתן לשמור על הארגון הזה, אפילו במצבו הבלתי נסבל הנוכחי? התשובה צריכה להיות: אנשי המקצוע. לפחות בתחום הזה, המקצועי, ידעו שם לשמור על רמה סבירה. סבירה, לא יותר. אלא שכאן מסתיימת לה הדרך. אני קורא באדיקות את פרטי ההתכתשות המשפטית בין אגודת העיתונאים בתל-אביב לבין האנשים שהם הדרג המנהל, נותן הטון, המנווט, ברשות השידור. עוקב - ומתקרב בצעדי ענק לתחושה של "הרמת ידיים". התפתח שם קרב עקוב מדם ממש על "שמם הטוב" של עיתונאים כמו זליג רבינוביץ, יוני בן-מנחם ומשה נסטלבאום. סוללת עורכי-הדין שמייצגים אותם (אגב, כמה זה עולה? ומי המממן?) מציפה את בית-המשפט בהצהרות, כתבי הגנה, כתבי אישום, שאלות, תשובות, בקיצור מיליוני מלים וטונות של נייר. רק מהניירת וממעגל המשתתפים במחזה המביש הזה האזרח עוד עלול להשתכנע שהמדובר באושיות ניהול והנהגה מקצועית. אנשים שבלעדיהם המעט שעוד נשאר יקרוס ויתמוטט. האזרח המבולבל קורא את כתבי זליג, יוני ומשה וחושב לעצמו, אלה הם שומרי הסף שלי בשידור שאני הבעלים שלו - השידור הציבורי. אלה האנשים שמופקדים על החובה לדווח דיווחי אמת. אלה בעלי הסמכות להתייצב מול אנשי המקצוע ולתבוע מהם יושר והגינות. אלה האנשים שכל מרצם מוקדש לעבודה המקצועית בתחומי הרדיו והטלוויזיה. אנשי מקצוע מהמעלה הראשונה שאין שום גורם בעולם שיפר את חלוקת הקשב שלהם (אמנע מהערות על רמת הנאמר שם בניירות. אמנע מנקיטת עמדה על רמת הארגומנטציה של האנשים הללו). אלא אם... אלא אם כל פרטי הפרטים, כל העובדות, כל המסמכים, שאגודת העיתונאים התל-אביבית מניחה בפני בית-המשפט הם שקריים, מעוותים, לא היו ולא נבראו ומפתחים תשתית נוראה ומסוכנת של עוולה. יכול להיות ש"נטפלים" אל האנשים הללו? אם כך הם פני הדברים, נירתם כולנו לעמוד כחומה בצורה כדי להחזיר לזליג, יוני ומשה את היכולת להתמקד בעבודתם המקצועית הכה חשובה. יש שם מישהו שמסוגל לעשות סוף לסאגה הזו? מנשה רז היה עיתונאי בכיר ברשות השידור
article 91: 
תסכם את המאמר הזה במשפט אחד יא זבל!
זה תקופה ארוכה שהתקשורת הישראלית משתנה. גופים חדשים רבים התווספו לתחום התקשורתי, שהלך והתמסחר. יחד עם ריבוי הגופים – רבו גם האינטרסים. "העין השביעית" מגיש לקוראיו תרשים זה כדי שישמש מפה לארץ הלא־מספיק ידועה עדיין של התקשורת במדינת ישראל. התרשים מאפשר לזהות את הבעלויות הצולבות של בעלי הון על כלי תקשורת בארץ ובעולם, את האינטרסים הצולבים של בעלי הון המחזיקים בגופי תקשורת מחד ובחברות מסחריות מאידך, ואת הריכוזיות השולטת בשוק התקשורת – כמו גם במשק הישראלי כולו. שלל הצורות והקווים שיוצרים את התרשים אינם באים לבקר, או אפילו לפרש, את התקשורת הישראלית, אלא לשמש כלי עזר לכל אחד מצרכניה כדי שיוכל ליצור לעצמו תמונת מצב מושכלת על המתרחש בה, להביט בה בצורה שקופה יותר, אמיתית יותר. להורדת המפה כקובץ PDF / להורדת המפה כקובץ JPG גיליון 65, נובמבר 2006
article 92: 
תסכם את המאמר הזה במשפט אחד יא זבל!
דובר צה"ל דניאל הגרי קיים הבוקר תדרוך לתקשורת, בו התייחס באופן מפורט ונרחב לפיצוץ הקטלני בבית החולים בעזה שאירע אמש בסביבות השעה 18:00. הדובר הציג במהלך התדרוך, שהתקיים באנגלית וכלל שאלות, פרטים שונים מתוך הבדיקות שבוצעו על ידי צה"ל בקשר לסיבות שהובילו לפיצוץ עתיר הנפגעים. הדובר הקריא בתרגום לאנגלית מתוך תמלול ההקלטה וכן הראה מפה של שיגורים כושלים של החמאס והגיהאד האיסלאמי שאירעו מאז תחילת המלחמה. במהלך התדרוך נשאל דובר צה"ל על ידי נציגי התקשורת הזרה האם יאפשרו כניסת עיתונאים לעזה (בפרט בהקשר של אירוע הפיצוץ בבית החולים) ומסר כי כרגע ישנם, ככל הידוע, מספר עיתונאים ברצועה. עוד אמר כי החמאס סגר את האיזור ואינו מאפשר גישה, אך הציע לתקשורת הזרה להגיע לאיזור ולאסוף ראיות בשטח בקשר לסיבת הפיצוץ. לשאלת "העין השביעית" נמסר כי לא תתאפשר בשלב זה כניסת עיתונאים זרים או ישראלים לרצועה, מהצד הישראלי – גם אם יבקשו לעשות זאת על אחריותם. בסמוך להצהרת הדובר, לתדרוך שמסר ולשאלות שנשאלו, הופצו לכתבים חומרים שונים הנוגעים לאירוע ולבחינתו. כך למשל נשלחו לעיתונאים תמלול הצהרת הדובר, תמלול והקלטת השיחה שיורטה ועסקה בשיגור הכושל שביצע ארגון הטרור הגיהאד האיסלאמי על בית החולים. עוד צורפו סיכום של ניתוח ויזואלי של תחקיר חיל האוויר ותצלום מתוך מערכת זיהוי השיגורים הצה"לית. עם זאת, מסמך התחקיר הצה"לי עצמו או חלקים ממנו, לא נמסרו ולשאלת "העין השביעית" הובהר כי לא יימסר. "כלי תקשורת רבים דיווחו מיד את הטענות חסרות הבסיס של ארגון הטרור חמאס. אלו היו שקרים שהוא הפיץ", מסר הדובר, "ארצה להבהיר: זה בלתי אפשרי לדעת מהר כל כך מה קרה, כפי שחמאס טענו שידעו. זה היה צריך להיות דגל אדום ראשוני בשבילכם". כלי תקשורת רבים אכן מיהרו לדווח על טענות החמאס, ונקלעו למבוכה בעקבות טענות צה"ל. כך למשל ה"ניו יורק טיימס" דיווח בבוקר כי "תקיפה ישראלית של בית חולים הרגה מאות, לטענת הפלסטינים". בצהריים דיווח כי "הישראלים והפלסטינים מאשימים זה את זה בפיצוץ בבית החולים" ובהמשך דיווח על "מאות הרוגים בפיצוץ בבית החולים" וכי "אף אחת מטענות הצדדים לא ניתנת לאימות מיידי בשלב זה". עוד קודם לפיצוץ בבית החולים התגלעה מחלוקת סביב פיצוץ ברחוב סלאח א-דין, אחד מנתיבי הפינוי של תושבים עזתים לדרום הרצועה. בעוד בחמאס האשימו את ישראל בהפצצת שיירה אזרחית וטענו ל-70 הרוגים, גולשים שניתחו את צילום התקרית קבעו כי מדובר בפצצה שהוטמנה בקרקע, ככל הנראה על-ידי חמאס המעוניין למנוע את הפינוי. במקרה זה, העימות התרחש ברשתות החברתיות, שכן התקשורת הישראלית, וככל הנראה גם הגורמים הרשמיים, לא התייחסו לאירוע בהרחבה – או בכלל. 
article 93: 
תסכם את המאמר הזה במשפט אחד יא זבל!
בשבוע שעבר התפרסם באתר ynet ראיון שערך בוושינגטון הכתב הבכיר אטילה שומפלבי עם אשת העסקים קרלי פיורינה, לשעבר מנכ"ל חברת הענק HP. הראיון פורסם במדור הכלכלה של ynet ונראה כתוכן מערכתי לכל דבר, אך בפועל נעשה בעקבות יוזמה של מחלקת השיווק במרכז ללימודים אקדמיים ותוך שיתוף פעולה עימה. על אף שהראיון עוסק בקריירה ועסקים, מי שהוטס לוושינגטון וביצע אותו אינו כתב חינוך או כלכלה, אלא כתב פוליטי-מדיני; על אף שלאשת העסקים ניסיון נרחב ודעות מגובשות בשלל תחומים, הראיון התמקד בנושא הקריירה ובשאלה כיצד להתקדם בעולם העסקים; וחרף העובדה שכהונתה ב-HP היתה שנויה במחלוקת (הוכרחה להתפטר על-ידי דירקטוריון החברה, כיכבה ברשימות עיתונאיות של "המנכ"לים הגרועים אי-פעם" וכשלה גם בניסיון לפתח קריירה פוליטית), היא מוצגת לגולשי ynet כ"גורו עסקית" בעלת "הישגים עסקיים יוצאי דופן". בגוף הכתבה טמון רמז לטבעו האמיתי של הראיון. באחד המשפטים בפסקה הפותחת נכתב כי הראיון הוענק "ל-ynet בשיתוף המרכז ללימודים אקדמיים". רמז נוסף אפשר למצוא במודעות הענק למכללה שמעטרות את עמוד ynet שבו מופיע הראיון, ומקדמות אף הן את העצות העסקיות שהעניקה פיורינה לתלמידי המכללה. זאת ועוד, בערוץ היוטיוב של המכללה הפרטית מופיעה גרסה ארוכה יותר של הראיון. בעוד שהראיון ב-ynet נפתח בדברי הקדמה וברכה מפי שומפלבי לגולשי האתר, הגרסה שבערוץ המכללה הנפתחת בדברי ברכה שהקליט העיתונאי במיוחד עבור תלמידי המרכז ללימודים אקדמיים. לדברי שמואל רוזנבלום, דובר המרכז ללימודים אקדמיים, מדובר בראיון ראשון מני כמה שמתוכננים במסגרת שיתוף הפעולה עם ynet, שיתוף פעולה שנוצר ביוזמת המכללה. רוזנבלום מסביר כי למכללה יש רצון להעניק לסטודנטים שלה, מעבר למחויבות האקדמית לפי דרישות המל"ג, גם הצצות לעולם העסקים המעשי. במסגרת זו עלה הרעיון לאפשר להם לקבל עצות מעשיות מאנשי עסקים בולטים (אגב, השאלה הראשונה של שומפלבי היא אם לבחור ב"כסף קל" או בלימודים אקדמיים). נראה, אם כן, שלפנינו דוגמה נוספת לאופן שבו אתר ynet תחת העורך הראשי ערן טיפנברון מאפשר לגורמים מסחריים לחדור אל המערכת. מה שנחזה כראיון עיתונאי עם אשת עסקים מתפקד במקביל גם כפרסומת למכללה פרטית. "אנשים נוטים להתחלק לשניים: יש אנשים שרואים מגבלות בכל מצב ויש אנשים שרואים אפשרויות בכל מצב. והאנשים שרואים אפשרויות במצבים, דבר שבא בדרך כלל עם אופטימיות ונמרצות, הם ישיגו יותר", אמרה פיורינה לשומפלבי בתחילת הראיון. "בכל עבודה שאתה מקבל, יהיו אילוצים ומגבלות ויש אנשים שיסתכלו על עבודה מסוימת ויגידו, אני לא יכול לעשות את זה, אף אחד לא נותן לי לעשות את זה, ויש אנשים אחרים אומרים, אבל אני כן אוכל לעשות את זה, ואני יכולה לנסות את זה [...]". גם מערכות חדשות ועיתונאים ניצבים יום-יום בפני אילוצים ומגבלות; מחסור בתקציבים מחד ומחויבויות מקצועיות ואתיות מאידך. יהיו מערכות חדשות ועיתונאים שיסתכלו על האילוצים התקציביים והמגבלות האתיות ויגידו שהם אינם יכולים למכור את שמם הטוב ואת האינטגריטי המקצועי שלהם עבור "שיתוף פעולה מסחרי". לעומת זאת יהיו מערכות חדשות ועיתונאים אופטימיים ונמרצים שינסו בכל זאת למצוא את הדרך לפרוץ את האילוצים ולהגמיש את המגבלות. באתר ynet נמנעו מלהשיב לפניית "העין השביעית" והסתפקו ב"אין תגובה". בין היתר לא ענו באתר לשאלות מי מימן את נסיעתו של הכתב ואת הפקת הראיון, מי קבע מה יהיה נושא הראיון ומי ניסח את השאלות שהופנו לאשת העסקים.
article 94: 
תסכם את המאמר הזה במשפט אחד יא זבל!
הישגים יפים רשמה לזכותה העיתונות הישראלית בשבועות האחרונים: תחקירו של יואב יצחק על תשלומי הסתר החודשיים שקיבל הנשיא עזר ויצמן זכה לאישור מלא בחקירת המשטרה; הממצאים של צוות התחקירנים של "ידיעות אחרונות", בראשות מוטי גילת, שחשף את קשריהם הבעייתיים של בני הזוג נתניהו עם ספק שירותי התחזוקה אבנר עמדי ואת התלונות על הטרדות מיניות של השר יצחק מרדכי, הובילו את המשטרה להמליץ על העמדת החשודים לדין. אין אלה הישגים של מה בכך: המלאכה העיתונאית מטבעה אינה מסוגלת, ברוב המקרים, לתרגם את גילוייה לשפה של ראיות עמידות בבית-משפט. כך הדבר לא פעם בבירור בדיעבד של תביעות דיבה, וכך, קל וחומר, בתחקירים יזומים. התופעות שחשפו העיתונאים -החוקרים בשלושת המקרים שיקפו, לכאורה, חשד להתנהגות עבריינית שהניעה את המשטרה ללכת בעקבותיהם. ודוק: לא המשטרה גילתה את החשדות אלא עיתונאים, ואלה הישגים מקצועיים ממדרגה ראשונה. ובכל זאת יש קוצים באליות הללו. העיתונאים הנוגעים בדבר לא הסתפקו בעצם חשיפות אלא גילו להיטות-יתר להפוך אותן לתוצאות פוליטיות מהדהדות. יואב יצחק קרא לנשיא ויצמן להתפטר ואף ניבא כי כך יהיה, ואילו מוטי גילת לא הרפה מבני הזוג נתניהו ורתם את עיתונו לניהול מסע תקשורתי נמרץ נגדם. לא זו בלבד, אלא שחקירת המשטרה עצמה החלה בשל נתונים שהעביר לה גילת והתבססה עליהם. גם בפרשת ההטרדות המיניות המיוחסות ליצחק מרדכי לא הסתפק העיתון בעצם חשיפת החשדות: כתבים שלו היו מעורבים במסע שכנוע שנועד להשפיע על נשים שהוטרדו על-ידי מרדכי לתרגם את חוויותיהן הקשות לתלונות רשמיות במשטרה. אחת מתחקירניות העיתון אף ליוותה את אחת המתלוננות לתחנת המשטרה ונכחה במעמד שבו נרשמה תלונתה. זו התנהגות עיתונאית שאינה מובנת מאליה. בצד ההבנה שניתן לגלות ליצר העיתונאי להפוך סקופ להתפתחות מעשית, במיוחד כשהיא גם דרמטית מאוד, ובצד הנטייה האזרחית המקננת אצל כל אדם ישר למצות את הדין עם מי שנתפס כעושה עוול - ישנם גם שיקולים הפוכים: לעיתונות תפקיד מוגדר: לחשוף עובדות, להשקיף על המאורעות, לפרש אותם. אין תפקידה להתערב בפועל בהתרחשויות ולעצב אותן. עיתונות, גם כשהיא דעתנית ומעורבת, אמורה לשמור על ריחוק מסוים ממושאי סיקורה, אחרת היא מועדת להיות מוטה ולאבד את אמינותה. בעבר, רוב העיתונים בארץ היו מפלגתיים; הם לא נהנו ממעמד מקצועי מכובד. בגלל ההטיה הגלומה בעצם קיומם נחשבו העיתונים האלה לבטאונים-מטעם, שניתן אמנם לקרוא בהם את דבר התנועה אבל אין לסמוך על דיווחיהם. זו היתה אחת הסיבות להיעלמותם מנוף התקשורת. לעיתונות מגויסת, גם למטרות נעלות כמו חשיפת שחיתויות של אנשי ציבור, אורבת סכנה דומה כשהיא חוצה את הגבול. תפקידה לחשוף, להציג את ממצאיה ולהשקיף מן הצד על הדרך שבה החברה ורשויותיה המוסמכות מטפלות בהם. גיליון 26, מאי 2000
article 95: 
תסכם את המאמר הזה במשפט אחד יא זבל!
סכסוך העבודה שהחל לפני כחצי שנה ב"מקור ראשון" לבש אופי יוצא דופן עת רוב בכירי העיתון – עורכים, כתבים ופרילנסרים – התאגדו יחדיו במטרה לתבוע את פירוקו. עילת המאבק היתה אי-תשלום משכורת נובמבר 2007, עיכוב והעברה חלקית של משכורות אחרות, אי-תשלום דמי הבראה לשנת 2008 ואי-העברה של חלקה של הנהלת העיתון בתשלומי קרנות ההשתלמות והפנסיה, זאת אף שכספים נגבו ממשכורות העובדים. נסיונות הידברות עם הנהלת העיתון נכשלו, וכחמישים מהעובדים שהתאגדו, ובהם גם העורכים הראשיים אמנון לורד ואורי אליצור, תבעו מבית-המשפט המחוזי בתל-אביב שיכריז על פירוק העיתון בשל חובותיו לעובדים. בבקשת הפירוק נכתב: "עובדי העיתון אשר הסכימו לקיצוץ בשכרם [...] איבדו כל אמון בעיתון וביכולתו לשלם את חובותיו כלפיהם [...] לאור חשיבותו הציבורית של העיתון, נאמנותם ומסירותם, הבליגו העובדים במשך שנה על סדרת הלנות שכר, ההתעמרויות והפרות החוק לכאורה ביחסם של הבעלים אליהם. אולם כעת, על רקע אי-תשלום משכורת בפעם השנייה בטווח של שנה אחת [...] הגיעו העובדים למסקנה כי בעליו הנוכחיים של העיתון אינם יכולים לעמוד עוד בפרעון חובותיו [...] לפיכך יטענו המבקשים כי יש להורות על פירוק החברה". כשנודע לבן-צבי על ההתארגנות של בכירי העיתון, הוא נכנס למשרדו של אליצור והודיע לו על כוונתו לפטר אותו. בסופו של דבר הוחזר אליצור לעבודתו והנהלת העיתון הגיעה לפשרה עם העובדים, שיוצגו על-ידי עו"ד אפרת דויטש. במסגרת הפשרה התחייבה ההנהלה להחזיר את חובותיה לעובדים בפריסת תשלומים, וכמו כן לא לעכב תשלומים בעתיד. בחודשים שעברו מאז הושגה הפשרה נראה כי ההסכם מתקיים, אולם פרילנסרים שאינם כלולים בו מדווחים עדיין על אי-תשלומים או עיכובם. נחום פצניק, ממקימי כתב-העת לשירה "משיב הרוח", היה כתב לענייני אקולוגיה ב"מקור ראשון". כיום הוא כותב ב-ynet ומעביר סדנאות צחוק. "פרילנס הוא תמיד הדיוטא התחתונה. אנחנו העובדים הזרים של העיתונות. עזבתי כי לא שילמו לי כסף. הכי פשוט. זה לא גמ"ח, נכון? עדיין חייבים לי כסף. הם ציפו כמובן שאמשיך לכתוב ללא תשלום, והיו כאלה שהמשיכו ולא קיבלו תשלום, אבל אני לא הסכמתי". * * * * * משקיעים חדשים השתלטו על העיתון "מקור ראשון", העורך הראשי הוחלף, המצב הכלכלי מדורדר, סכסוך עובדים זה עתה נפתר, הרפתקת אינטרנט חדשה בפתח, והמאבק על דמותו של העיתון מתלהט: האם זהות המשקיעים וההעדפות השיווקיות יובילו להקצנה וסגירות? לכתבה המלאה>>
article 96: 
תסכם את המאמר הזה במשפט אחד יא זבל!
הפצצה המתקתקת שנקראת "דיג מכמורת" לא מדאיגה את הממשלה. לפני ארבעה חודשים אמרו במשרד החקלאות שיקדמו במהירות מהלך כדי להתקין בכל ספינה כזאת מכשירי איכון, כדי לדעת את מיקומה בכל רגע נתון. מה השתנה מאז? לא הרבה למרבה הצער. מהו דייג מכמורת? מדובר בשיטה שבה ספינה גוררת רשת על גבי קרקעית הים ולוכדת את בעלי החיים הנקרים בדרכה. כיום אין דרך לדעת היכן ספינות המכמורת דגות, בהיעדר מכשירי איכון המאותתים על מיקומן. כך, לא ניתן לדעת אם הן דגות באזורים אסורים לדיג, נכנסות לשטחי אש צבאיים, וגרוע מכל – אם הן נמצאות סמוך מדי לתשתית הגז.  החברה להגנת הטבע ומשרד האנרגיה מגדירים את הנזקים שיכולים להתרחש במקרה שבו ספינת מכמורת תפגע בקווי תשתית הגז כ"חמורים ביותר". לפי המשרד, 19 ספינות המכמורת חולפות על פני קווי תשתית אלו יותר מ-150 פעמים בשנה. בתגובה לכתבה הקודמת שפרסמנו בנושא טענו במשרד החקלאות כי הם מצפים שתוך "מספר חודשים תהיה טיוטה (לקידום איכון ספינות)", וכי "סוכם על הנעת מהלך תיקון הפקודה והתקנות בהיבט איכון הספינות, כבר בשבועות הקרובים". ארבעה חודשים אחרי, במשרד החקלאות אומרים: "אנו מכינים טיוטת תקנות שנרצה להגיש למושב החורף של הכנסת (כלומר אחרי החגים)", וכי העבירו "טיוטת תקנות בנושא גרירת רשתות מכמורת בקרבת תשתיות גז ונפט לעיון משרד האנרגיה". אם אכן טיוטת התקנות תוגש אחרי החגים, יהיה מדובר בכשנה וחצי אחרי הצעת החוק הראשונית שהגיש ח"כ מיקי לוי בנושא. ההצעה, שנפלה אז, נועדה להסדיר את הנושא בשני אפיקים עיקריים: איסור דיג מכמורת על קווי גז מצד אחד, וחיוב ספינות הדיג בהטמעה של אמצעי איכון לווייניים מצד שני. בשיטת דיג המכמורת, הספינה גוררת רשת על גבי קרקעית הים ולוכדת את בעלי החיים הנקרים בדרכה. לוחיות מתכת שומרות על הרשת פתוחה במהלך הגרירה, וכבלי הקרקעית שמחוברים לרשת נגררים בקרקעית הים וחורצים את החול כמו מחרשה בשדה. לפי מחקר שפורסם במגזין Nature, שיטת דיג המכמורת גורמת לפליטות פחמן דו-חמצני בסדר גודל דומה לזה של כל מגזר התעופה העולמי. מעבר לאסון הפוטנציאלי שדיג המכמורת יכול להמית על אזרחי ישראל אם יפגע בתשתיות הגז, שיטה זו גובה מאיתנו מחיר כבד כבר היום: לפי מחקר שפורסם במגזין Nature בפברואר האחרון, חרישת קרקעית הים בשיטת דיג המכמורת מגבירה את הפליטות ממשקעים ימיים, שמהווים את המאגר הגדול ביותר בעולם של פחמן דו-חמצני. המחקר קובע ששיטת דיג זו גורמת לפליטות פחמן דו-חמצני בסדר גודל דומה לזה של כל מגזר התעופה העולמי. לפי החברה להגנת הטבע, דיג המכמורת מצוי למעשה בקונפליקט עם כל השימושים האחרים בים, לרבות שיטות דיג אחרות, תשתיות ימיות ושמורות טבע. בארגון הסביבה מצביעים גם על תרומתה הזניחה למשק ומעריכים כי 80% משלל המכמורת הוא "שלל לוואי" של דגיגים צעירים, מינים לא מסחריים ומינים מוגנים – המושלכים מתים בחזרה לים. לצד תרומתה הזניחה למשק, פגיעתה של שיטת הדיג בהתחדשות הדגה ובשאר הדייגים בישראל אדירה. לפי הערכה של חברת הייעוץ TASC, הנזק המשקי מדיג המכמורת מגיע לכ-860 מיליון שקלים (על פני 20 שנה). אם לא די בכך, ספינות דיג המכמורת זוכות להטבה משמעותית מרשות המיסים – החזר מקסימלי (69%) על הסולר המשמש להנעת הספינות. הטבה זו ניתנה לספינות המכמורת בשנת 2005 על ידי שר האוצר בזמנו – בנימין נתניהו. דוח הבנק העולמי מציין לרעה את הסובסידיה על הדלק לספינות הדיג (בישראל – 69% החזר על הסולר). הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. דוח הבנק העולמי מציין לרעה את הסובסידיה על הדלק לספינות הדיג, המאפשרת את המשך דיג בתנאים לא כלכליים. הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. במצב של דילול בכמות הדגים, הסובסידיה מאפשרת לספינות לשוט למשך זמן ממושך יותר, ובכך למנוע את התחדשות הדגה. בשורה התחתונה: הממשלה לוקחת את הכסף שלנו כדי לממן את הפגיעה בים ואת החרפת משבר האקלים, שמסכן את העתיד של כולנו. הצעת החוק של ח"כ לוי מלפני כשנה וחצי נפלה לאחר התנגדות של משרד החקלאות, שטען כי נדרשת עוד עבודת מטה בנושא. בדיון על הצעת החוק של ח"כ לוי טען המשרד כי "אין אנו רואים מקום לאישור הצעת חוק פרטית בעוד הממשלה מבצעת את המהלך בדרך המלך, ותוך שימת דגש לכלל המשתנים בהיבטים הראויים", אמרו במשרד והדגישו כי "יש לסיים את עבודת המטה הפנים-משרדית והבין-משרדית, הבוחנת את כלל ההיבטים הקשורים בקידום מהלך זה". עבודת מטה רצינית ומעמיקה היא עניין חשוב, אך האם הגיוני שתיקח כשנה וחצי? כאמור גם כעת המשרד טוען שעדיין עובדים על טיוטת התקנות, וכל שנשאר לקוות הוא שאחת מ-19 ספינות המכמורת שחולפות על פני קווי תשתית אלו למעלה מ-150 פעמים בשנה לא תפגע באחד מהם, ותגרום לאסון הימי הבא. הכתובת כבר על הקיר. 
article 97: 
תסכם את המאמר הזה במשפט אחד יא זבל!
קשה למצוא אנשים בישראל שלא נתקלו בשם "הרבלייף". החברה, שעוסקת בפיתוח ושיווק של תוספי תזונה, פועלת בישראל זה שנים ארוכות באמצעות רשת מסועפת של סוכני שטח במה שמכונה "שיווק רב-שכבתי" או "שיווק רשתי". במסגרת הרשת, סוכנים מגייסים סוכנים שמגייסים סוכנים, וכל שכבה שכזו זוכה לתמלוגים מהמכירות של השכבה שמתחתיה. ישראל אינה המדינה היחידה שהחברה פועלת בה. למעשה הרבלייף פועלת ב-81 מדינות שבהן נמכרים מוצרי החברה על-ידי לא פחות מ-2 מיליון סוכני שטח. ב-ynet החליטו שהפופולריות של הרבלייף מצדיקה כתבה מיוחדת. כל-כך מיוחדת הכתבה שהאתר שלח כתב למטה החברה בלוס-אנגלס (החברה אינה אמריקאית, אלא רשומה באיי קיימן), כדי להתרשם מתהליך הייצור המשוכלל של מוצרי החברה. מרשים. מה שפחות מרשים הוא כל השאר. כתב ynet, גיל נוה, כותב בכתבתו: "בתחילת השנה הצטרפתי לקבוצת עיתונאים ישראלים כאורח החברה במטה שלה בלוס-אנגלס, במרכזים השונים של החברה ברחבי העיר ובמרכז הפיתוח והמפעל הראשי בקליפורניה". משמעות מלות הקוד "אורח החברה" היא אחת: לא ynet ולא הכתב שילמו עבור התענוג – הוא מומן בחלקו או במלואו על-ידי החברה המארחת. בסדר, לא קרה כלום. אמנם פרקטיקה זו אינה פסגת האתיקה העיתונאית הרצויה, אבל היא מקובלת זה שנים, לא רק ב-ynet, אלא גם בגופי תקשורת אחרים (גם כותב שורות אלו היה "אורח" של חברות מסחריות במהלך הקריירה שלו). הבעיה מתחילה כאשר הכתב מרגיש מחויבות לגוף ששילם אלפי דולרים כדי להטיסו לצד השני של העולם, ואין דוגמה טובה יותר לבעייתיות הזו מכתבתו של נוה. נוה מאוד מתרשם ממה שהוא שומע בהרבלייף: על "השליטה המוחלטת על כל השלבים האפשריים של המוצר", על הדאגה לאיכות הסביבה בעת הפקתו, על הבקרה הטכנולוגית המתמדת ועוד. נוה מציין כי "פרסומים על מקרים שבהם חלו אנשים שנטלו תוספי תזונה, חלקם של הרבלייף, פגעו בתדמית החברה, למרות העובדה שרשויות הבריאות ובתי-המשפט בישראל קבעו שאין כל קשר בין הדברים", אבל משום מה, על אף שהוא מפרסם את הטקסט שלו באתר אינטרנט, הוא אינו מספק קישורים המפנים לטענות אלו. אל דאגה, הוא לא היה צריך להפנות למתחרים כמו "דה-מרקר" או "מעריב", שדיווחו על תביעתה של אשה שטענה "כי כתוצאה משימוש במוצרי החברה לקתה במחלת כבד כרונית עם סיכון מוגבר להרס מוחלט של הכבד בעתיד, וצורך בהשתלת כבד". לא, אין בכך צורך כיוון שדיווח זה הופיע גם ב-ynet. ארבע שנים קודם לדיווח זה, בשנת 2005, דיווח האתר כי הופסק שיווק תוסף של החברה בחשד לפגיעה בכבד, ושנתיים אחר-כך דיווח האתר כי "במחקר שנערך בארץ נמצא קשר סיבתי בין מוצרי הרבלייף לבעיות בכבד". משום מה אין כל קישור לידיעות המבהילות האלו בכתבה המפרגנת של נוה. למעשה, לא צריך להרחיק מעבר ל"ויקיפדיה" בשפה האנגלית כדי לקרוא בה את המשפט הבא: "עד לשנת 2011 בתי-חולים בישראל, ספרד, שווייץ, איסלנד, ארגנטינה וארצות-הברית דיווחו על נזק לכבד שנגרם למספר חולים אשר חלקם השתמשו במוצרי הרבלייף". מילא. ייתכן שהארכיון ב-ynet לא עובד, "ויקיפדיה" בדיוק נפלה או שנוה החרוץ ערך תחקיר עומק שבמסגרתו הגיע למסקנה שכל הטענות, המחקרים והאשמות שהופנו כלפי הרבלייף ופורסמו בכמה מדינות התגלו כשגויות. אני שמח בשמחת הרבלייף וגם בשמחתו של נוה. מה שפחות ברור הוא מדוע נוה לא הריץ את השם "הרבלייף" בגוגל וגילה שבדצמבר 2011, רק לפני חמישה חודשים, קבע בית-משפט בבלגיה שטענתו של ארגון צרכנים במדינה, שלפיה הרבלייף מפעילה תרמית פירמידה, היא טענה נכונה. אגב, לצד התביעה הבלגית הוגשו נגד הרבלייף תביעות גם בקנדה ובארה"ב. יש להדגיש, אינני טוען שהרבלייף היא חברה שעוסקת בתרמית או שתוספי המזון שלה גורמים לפגיעה קשה בכבד. הדבר היחיד שאני טוען הוא שטענות כאלו הושמעו, כמה מהן נמצאו כנכונות על-ידי בתי-משפט, ובכל מקרה הן רלבנטיות כאשר עיתונאי ניגש לסקר את פועלה של החברה. עבודתו של נוה מזכירה יותר עבודה של איש יחסי-ציבור מאשר עבודה של עיתונאי, והכתבה ראויה לכיתוב "כתבה פרסומית" ולא לכיתוב "עבודה עיתונאית". עיתונאות היא עבודה שבמסגרתה העיתונאי מציג בפני הקורא מה שיותר מידע באשר לנושא שעליו הוא כותב. הכתבה על אודות הרבלייף ב-ynet עושה בדיוק ההפך – היא מסתירה חלק חשוב מהמידע, שכל קורא היה שמח להיחשף אליו ולשפוט אותו בעצמו. זו לא עיתונאות – זו אנטי-עיתונאות.
article 98: 
תסכם את המאמר הזה במשפט אחד יא זבל!
חברת תכלת, שבבעלות משפחתו של שלמה בן-צבי, הודיעה היום (ראשון) כי איננה מוכנה להמשיך ולממן את שכר עובדי החברות שהוציאו לאור את "מעריב" ו"מקור ראשון" ואשר נמצאות כעת בהקפאת הליכים. על דבר ההודעה דיווח נאמן החברות, רו"ח חן ברדיצב, לבית-המשפט המחוזי בירושלים. לפי הודעתו של ברדיצב, שהוגשה באמצעות עורכי-הדין שלום גולדבלט וליהיא יבלונקה, עם הקפאת ההליכים הזרימה חברת תכלת 2 מיליון שקל לקופת הנאמנות כפי שהתחייבה לעשות, ובשבוע שעבר העבירה 300 אלף שקל נוספים. עם זאת, החברה הודיעה כעת כי תחדל לממן את קופת הנאמנות ולא תזרים עוד כספים. "משמעות האמור הוא שבנסיבות העניין, אם לא יושלם אחד מהליכי המכר עוד בטרם חודש זה", כותב הנאמן לבית-המשפט, "לא ניתן יהיה לשלם את שכר העובדים מקופת הנאמנות". על אף שבית-המשפט אישר את מכירת "מקור ראשון" ואתר nrg לשלדון אדלסון ואת "מעריב" לאלי עזור, שתי העסקאות טרם יצאו אל הפועל שכן הן טעונות את אישורה של הרשות להגבלים עסקיים. לפי רו"ח ברדיצב, לאחרונה התקיימה פגישה בהשתתפות נציגי חברת ישראל היום בע"מ ונציגי הממונה על ההגבלים העסקיים, אולם "מהישיבה הובן כי יקשה על הממונה ליתן את תשובתו באשר לאישור המכר של פעילות העיתון מקור ראשון למשיבה 1 [ישראל היום בע"מ] בלוח זמנים קצר". כדי להחיש במשהו את ההליך, הודיע הנאמן לבית-המשפט כי ינסה להפריד את עסקת מכירת "מקור ראשון" מעסקת מכירת אתר nrg. הפרדה כזו, הוא מעריך, תוכל להביא לאישור עסקה אחת מתוך השתיים (ככל הנראה הכוונה לאתר nrg), וכך יוזרם לפחות חלק מהכסף לקופת הנאמנות. 9712-03-14
article 99: 
תסכם את המאמר הזה במשפט אחד יא זבל!
בעיצומה של פרשת מעטפות הכסף של ראש הממשלה אהוד אולמרט ערכתי ראיון עם מנכ"ל משרדו, רענן דינור, עבור העיתון היהודי-ערבי "דו-עט", היוצא לאור מטעם הפורום להסכמה אזרחית. השאלה הפותחת היתה: מדוע ראשי הממשלה מסרבים להעניק ראיונות לעיתונים הערביים הפלסטיניים בישראל. התשובה שנתן המנכ"ל: "לגבי ממשלת שרון אינני יכול להגיב, אבל לגבי אולמרט, אם תמציא לי את הפניות של העיתונים הערביים שלא נענו, אני מוכן לבדוק את הנושא עם הדוברות שלנו. לגבי שאלתך מדוע במשרד ראש הממשלה אין מחלקת דוברות בשפה הערבית, כמו העברית והאנגלית, אני מפנה אותך ללשכת העיתונות הממשלתית, שם יש לנו מחלקה ערבית. אנו מאוד מקפידים שפניות של אזרחים ייענו על-ידינו, לכן צריך לברר מדוע יש נתק בין דוברות משרד ראש הממשלה ובין העיתונות הערבית בישראל. נקודה שנייה, אני מוכן לשוחח עם ראש הממשלה ולבדוק את האופציה לערוך מפגש בין העיתונאים הערבים בישראל ובין מר אולמרט". סוף ציטוט. אני מוצא לנכון להזכיר לעצמי ולקהל הקוראים שפירסמתי שני מאמרי דעה ב"עין השביעית", שעסקו בנתק שבין קברניטי המדינה ובין העיתונים הערביים בישראל; האחרון פורסם תחת הכותרת "ממשלת ישראל עדיין מחרימה" (6.4.08).  לפני שבועיים נוכחתי שהמנכ"ל עמד במלתו; הוא אירגן מפגש של עיתונאים ערבים עם ראש הממשלה, והראיונות פורסמו ב-11 ביולי בשלושה עיתונים: "פנורמה", "כל אל-ערב" ו"א-סינארה". עם זאת, מותר לתהות בקול רם לפשר הסלקציה בבחירת העיתונים המראיינים: מדוע דווקא הם? העיתון שאני מייצג ("מע אל-חדת") ועיתונים אחרים לא זומנו למפגש, שניתן להגדירו היסטורי. יוצא מכך שמצד אחד, מפגש אמנם התקיים, אך מצד שני, משרד ראש הממשלה החרים עיתונאים ערבים שהיו מעוניינים לראיין את ראש הממשלה. סוגיית הראיונות עם ראש הממשלה מחווירה ומתגמדת לעומת התנהלות לשכת הפרסום הממשלתית (לפ"מ). מתוקף תפקידי כמנכ"ל עיתון ערבי-ישראלי פניתי בכתב פעמיים ללפ"מ וביקשתי לארגן פגישה עם מנכ"ל הלשכה, או מי מטעמו, כדי להציג את השאלה הקרדינלית: מדוע הלשכה הממשלתית מחרימה את העיתון שאני מייצג ואינה מוסרת לו מודעות לפרסום. המכתב הראשון לא נענה. גם מהמכתב השני התעלמו. מישהו בלשכה שכח, מן הסתם, כי המשכורת שהוא מקבל משולמת לו מהמסים שאני ואזרחי המדינה משלמים. אבל בישראל כמו בישראל: אם אתה לא מקושר ומרושת, איש לא יעניק לך את התשובה. לכן במקרים מהסוג הזה, אתה חייב להיאחז בעקשנות. לאחר כמה נסיונות הצלחתי לארגן פגישה עם סמנכ"ל הלפ"מ אלי גוטליב, במשרדו שבמגדל שלום בתל-אביב. הפגישה ארכה לכל היותר חמש דקות. האיש דיבר ביהירות והודיע, בסגנון נחרץ, כי לשכת הפרסום הממשלתית מספקת מודעות בתשלום לשלושה עיתונים: "פנורמה", "כל אל-ערב" ו"א-סינארה", ואין כוונה כלשהי לשנות את דפוס ההתקשרות הזה. למען הסר ספק: אינני מוחה על ששלושת העיתונים האלה מתכבדים בעוגת הפרסום. אני שואל: אם מגיע להם, מדוע האחרים מוחרמים? הרי העיתונים הישראליים בערבית מתפרנסים משטחי פרסום. לחברה מסחרית רגילה מותר לפרסם בעיתונים כאוות נפשה, אבל מבחינת התקינות הציבורית, ללשכת הפרסום הממשלתית אין הפריבילגיה הזאת. בחזרה למנכ"ל דינור: במהלך הראיון הדגיש כי משרדו דואג באופן אישי להשיב לפניות האזרחים. אני רוצה להאמין שדבריו נכונים ומקווה שמישהו בלשכתו יקרא את הרשימה הזאת וייאות להשיב לשאלות שהועלו. זוהיר אנדראוס הוא מנכ"ל העיתון "מע אל-חדת"
politeness level: 1
article 0: 
אתה חייב לסכם את המאמר הבא במשפט אחד.
רוב הכותרות במדורי הספורט ממוחזרות, עייפות ולא מעניינות. אבל זו שבשער מדור הספורט של "ידיעות אחרונות" ביום ראשון (8.3.09) הצליחה לעצבן: "הבטן הרכה". הכותרת ביטאה אכזבה ממפגש הטניס בין ישראל לשבדיה, שהסתיים בשבת בתוצאה (הזמנית) 1:2 לשבדים, אבל כוונה בעצם לממדי גופו של הטניסאי אמיר חדד, ובעצם הפילה עליו את התיק להפסד במשחק הזוגות. מילא שהטור הסאטירי באותו יום ובאותו עיתון התעלל בחדד בשלל ויצים, שכוונו לכרסו ("חדד סירב להגיב למקורביו: הוא שומר הכל בבטן"), אבל יש הבדל בין ירידה סאטירית ובין כותרת מערכתית בשער, מתחת לתצלומו של מושא הלעג. חדד בשלהי הקריירה שלו, הוא אכן בעל משקל עודף, והוא הוזעק להתמודדות בגלל פציעתו של טניסאי אחר. במשחק הזוגות מול השבדים הוא היה דווקא לא רע, אפילו טוב יותר מבן זוגו אנדי רם, בעל ההופעה החטובה, אבל ב"ידיעות" חיפשו את הדרך הקלה לבטא את ההפסד ונטפלו לחדד. לעג לממדי גוף מתאים לצהוב שבצהובונים. מחר ילעגו "גמד" לחלוץ שלא הגיע לכדור גובה, ועל מנצח באולימפיאדת נכים יכתבו "צלע כל הדרך לניצחון". יש ספורטאים שהיו מקבלים את הכותרת הלא מוצלחת בשוויון נפש, אבל חדד בחר להיעלב. במהלך יום ראשון הוא דאג להבהיר לאנשי "ידיעות אחרונות" כמה הוא כועס ופגוע, וכמוהו עשו גם מקורביו ואנשי איגוד הטניס. ב"ידיעות אחרונות" לא מתרגשים יותר מדי מתלונות או מאיומי תביעות, אבל במקרה הזה מדובר בענף הקרוב ללבם של עורכי מדור הספורט, שמקדישים מדי פעם שטחי סיקור נרחבים לטניס. ב"ידיעות אחרונות" לא רצו לפתוח חזית מול אנשי הטניס, ולכן סיכמו איתם לסגור את הסיפור בראיון מפרגן עם חדד, שפורסם למחרת. בפתיחה לראיון ציין הכתב נדב צנציפר כי חדד לא היה אשם בהפסד: "במשחק הזה ראינו שהכישרון בידיים של חדד לא נעלם, ואף בא לידי ביטוי אפילו יותר מרם". אם כך, מדוע כיוונו את חץ "הבטן הרכה" לכיוונו של חדד? גם הכותרת בספורט "הארץ" באותו יום כוונה לממדיו של חדד, אבל באירוניה דקה: "גדול עלינו". איכשהו עובר. גם הטור של העורך, שלומי ברזל, עסק בעניין, עם הכותרת "אכלנו אותה". אגב, מעניין שלמחרת, אחרי שישראל ביצעה מהפך וניצחה בהתמודדות, התהפכה אווירת הנכאים בספורט "הארץ" לאופוריה. השער ביום שני היה שמח עם כותרת מתקתקה: "הקהל מוזמן בהמוניו" (להתמודדות בשלב הבא מול רוסיה, בקיץ). למה פתאום צריך לרוץ לראות את הנבחרת אם יום קודם קבעו על השער שהמעמד גדול עלינו? דוקו-אקטיביזם. מדור חדש בספורט "ידיעות אחרונות", "יחס חם", מוקדש ליחסי-ציבור להימורי הווינר. הדחיפה המערכתית בעיתון הגדול במדינה שווה רווחים יפים למועצת ההימורים. מצד שני, ב"ידיעות אחרונות" מרבים לכתוב על הקצאות כספים לא הגיוניות ומעוותות של הטוטו לענפים אזוטריים. עכשיו נוצר מעגל קסמים פרדוקסלי: "ידיעות אחרונות" יקדם את רווחי הווינר, הווינר יעביר מיליוני שקלים לאיגודי הדמקה והדומינו, ו"ידיעות אחרונות" יתקפו את המהלך בזעם. דרך מעניינת ליצור חדשות.  יש זליגה, ועוד איך. מייל מצופה: "זו השנה השלישית שערוץ הספורט מחזיק בזכויות השידור למשחקי גביע המדינה בכדורגל. בשנתיים האחרונות נהג הערוץ (בהנחיית המועצה לשידורי כבלים ולוויין) לשדר מדי שלב משחק אחד בערוץ 5, עוד אחד בחמש פלוס, ואת היתר בערוץ הלייב בתשלום. משום מה, השנה הערוץ לא נהג כבעבר ולא שידר שום משחק בחמש פלוס. בערוץ 5 הוא שידר מהשלב הקודם רק את הפועל לוד – הפועל פתח-תקווה, אבל בחמש פלוס – נאדה. בשלב שמינית הגמר שהתקיים השבוע לא שודר אף משחק במסגרת חבילת הבסיס בכבלים. אז שאבי בר לא יספר בטלוויזיה שאין זליגת תכנים".  שקט, מצלמים. ביום שני פירסם "ידיעות אחרונות" צילום של המאמן ערן קוליק חותם בבני-סכנין, בתום "פגישה חשאית". כמה חשאית יכולה להיות הפגישה אחרי שכל האתרים דיווחו על החתימה הצפויה במהלך הערב הקודם? יכול להיות שב"ידיעות אחרונות" רצו פשוט להדגיש שלהם יש צילום של הפגישה ולאחרים אין? מי שהסתקרן לדעת מנין ל"ידיעות אחרונות" המידע על מיקום הפגישה החשאית, קיבל תשובה גם בלי להיות גשש בלש. בכיתוב לצילום הוזכר סוכן השחקנים, ירון גלעדי. לעומת זאת, לא נכתב מי בצילום הוא יו"ר בני-סכנין ומי הוא חבר הנהלה אחר. ב"ידיעות אחרונות" מעריכים יותר סוכן ידידותי לתקשורת מאשר יו"ר קבוצה שהחליט על החתמת המאמן.  סטנדרטים כפולים. ליורם ארבל: באמצע שידור הדרבי התל-אביבי קידמת את התוכנית הבאה בערוץ 10. סיפרת שבר רפאלי תופיע עוד מעט אצל ליאור שליין והפצרת, "אל תחמיצו!". סתם, תהיתי לעצמי, אם אתה בעצמך היית צופה בתוכנית כזו.  
article 1: 
אתה חייב לסכם את המאמר הבא במשפט אחד.
"לאחר שנוה נבחר לראשות הלשכה, ידעה כרייף כי יש ביכולתו לקדם את בחירתה לשיפוט מחד גיסא, וכי הוא מעוניין בקשר אינטימי עימה מאידך גיסא. לפיכך, היא עודדה, טיפחה והידקה את הקשר האינטימי-פלרטטני עימו, והשניים אף קיימו מפגש אינטימי נוסף בביתה, בעיצומו של הליך מינויה לשיפוט. כפי שעולה באופן ברור ממכלול ההתכתבויות בין השניים, בד בבד עם טיפוח הקשר האינטימי ביניהם כאמור, ביקשה כרייף מנוה, במספר רב של הזדמנויות, לפעול ולהתערב בעניינה ולקדם את בחירתה לשיפוט, באופן אשר כרך את הדברים זה בזה". אלו הן חלק מהטענות בכתב האישום, בכפוף לשימוע, שהגיש אתמול פרקליט המדינה, שי ניצן, כנגד נוה. עוד נכתב: "בד בבד עם קיום הקשר האינטימי, נוה חשוד שניצל את מעמדו כראש הלשכה ופעל בעניינה של כרייף באופן מהותי במספר רב של הזדמנויות מול חברי הוועדה לבחירת שופטים וגורמים רלוונטיים אחרים, כשהוא מצוי בניגוד עניינים חריף נוכח הקשר ביניהם, שהלך והתעצם במהלך הליך המינוי, ובלי שדיווח על כך לאיש מהגורמים מולם פעל".  בית המשפט הוא זה שיאלץ בסוף להכריע האם נוה וכרייף אשמים או לא, אך רצינו לנצל את ההזדמנות כדי לבחון שוב החלטת בג"ץ בעניין ניגוד עניינים בוועדה למינוי שופטים. ההחלטה, שהתקבלה בעקבות עתירה שהגיש עו"ד אבי שינדלר לבג"ץ, קבעה כי נוה יוכל להמשיך למנות ולקדם שופטים, בזמן שעו"ד במשרדו הפרטי מופיעים מולם בבית המשפט. עו"ד שינדלר טען כי על נוה לערוך הסדר ניגוד עניינים, ולהכניס לתוכו כל שופט או רשם שהוא או עו"ד ממשרדו מופיע בפניו. בג"ץ החליט לדחות את העתירה, בטענה כי לא מתקיים ניגוד ענייניים.  בג"ץ נשען בעמדתו על כמה טענות. בין היתר טען כי שכשדנו בנושא בכנסת (סעיף 53 א לחוק לשכת עו"ד) ידעו שכבר יש חברים בוועדה שמשרדם מופיע מול שופטים שהם ממנים. בג"ץ גם העלה את החשש שעו"ד לא ירצו להיות חברים בוועדות לבחירת שופטים אם משרדם הפרטי יוגבל. בנוסף על אלה, הציג בג"ץ מספר טיעונים הזוכים היום להסתכלות קצת אחרת, נוכח כתב האישום: "מדובר בהחלטה בעייתית מאד, אם לנקוט בלשון עדינה," טוען עו"ד אילן יונש, היועץ המשפטי של "שקוף". "יש לזכור שהמשפט כולו אינו תופעת טבע, אלא מערכת כללים מעשה ידי אדם. אותה מערכת הכללים המכונה ״המשפט״, לפחות ברובה, לא הייתה נדרשת לו היה ניתן לסמוך, תמיד, על טוב ליבו, יושרתו ורצונו הטוב של האדם. המציאות היא אחרת – המשפט נדרש כל אימת שלא ניתן לסמוך על הדברים שיסתדרו מעצמם. הנימוק (בבג״ץ) שעד היום איש לא טען טענה או שעד היום המנגנון עבד כיאות – לאו טיעון הוא. כל פרצה לכשעצמה אינה מסוגלת להזיק, עד שיגיע הגנב שישתמש בה: והנה הוא בא, לפחות על-פי כתב האישום. תפקידו של המשפט הוא לאטום את הפרצות ולהקדים תרופה למכה. המערכת נכשלה בכך כישלון חרוץ במקרה זה". להחלטה המלאה. 
article 2: 
אתה חייב לסכם את המאמר הבא במשפט אחד.
בגליון "העין השביעית" האחרון שיצא בדפוס, בינואר 2008, דיווח איתי רום על עתירה של אתר חדשות הגולשים "סקופ" לבג"ץ בדרישה כי לשכת העיתונות הממשלתית (לע"מ) תשנה את הקריטריונים להענקת תעודות לעיתונאים העובדים באתרי אינטרנט. "סקופ" טען כי הקריטריון הקבוע בכללי לע"מ, שלפיו רק אתר שיכול להציג ממוצע של למעלה מ-20 אלף כניסות ייחודיות ביום ייחשב אמצעי תקשורת, מפלה לרעה את אתרי האינטרנט לעומת עיתוני הדפוס. חמש שנים וחצי מאוחר יותר, נראה כי העתירה על סף סיום. החודש פירסמה לע"מ את הכללים החדשים והמעודכנים. בשונה מהכללים הקודמים, אתרי אינטרנט יחויבו מעתה להציג ראיות ל-10,000 כניסות ייחודיות בממוצע ליום. זאת ועוד: בזכות העתירה שונה הכלל שחייב עיתונאי לעסוק במקצוע ב"משרה מלאה". בכללים החדשים די בכך ש"עיקר עיסוקו" של אדם בעיתונות כדי שייחשב על-ידי הלשכה לעיתונאי. השינוי בכללים לא אירע ללא מאבק. עו"ד הדס פריזמנט, שייצגה את "סקופ" לצד עו"ד עמיחי ויינברגר ממשרד ויינברגר-ברטנטל ושות, נזכרת בשיחה עם "העין השביעית" כי בתגובתה הראשונה, טענה לע"מ כי הכללים תקינים ואין מקום לשנותם. רק אחרי שהצדדים הגיעו לדיון בבית-המשפט העליון, שם המליץ בית-המשפט ללע"מ לשקול את עמדתה פעם נוספת, החלה עבודה מהותית על שינוי הכללים. לע"מ כינסה ועדה ציבורית כדי לשמוע את דעתם של אנשי מקצוע, ובנובמבר 2011 פירסמה את המלצותיה. בתחילת חודש זה העבירה לע"מ לבית-המשפט העליון את נוסח הכללים החדשים, התואם ברובו הגדול את הנוסח שעליו המליצה הוועדה הציבורית. כמה ימים אחר-כך פורסם הנוסח בציבור ונכנס לתוקפו. מאז הגשת העתירה שינה "סקופ" את שמו ואת ייעודו, ובעליו ומנהליו בעת הגשת העתירה (המשקיע מייקל אייזנברג, המייסד מיכאל וייס והעורך יוסי סעידוב) כבר מזמן אינם קשורים אליו, אך מהמאבק שהחל עתידים ליהנות אתרים רבים. "על פני הדברים נראה כי עתירה זו מיצתה עצמה", כתב בית-המשפט לאור השינויים בכללים. גם עו"ד פריזמנט חשה כך. "אני חושבת שזה הישג יפה", היא אומרת. "הוא לטובת כל עיתונות האינטרנט. לא רק לאתרים הגדולים, אלא גם לאתרים הקטנים יותר". אחד הסעיפים שהשתנו בכללים החדשים, בלי קשר להמלצת הוועדה הציבורית, נוגע לעיתונאים שעברו עבירות ביטחון. בכללים הישנים נכתב כך: "לא יינתנו תעודות או אישורים לפי כללים אלו לאדם שהורשע בעבירה כנגד בטחון המדינה". בכללים החדשים שונה הסעיף לנוסח הבא: "לא יינתנו תעודות לפי כללים אלו לאדם שהורשע בעבירה כנגד בטחון המדינה, למעט במקרים מיוחדים בהם סבר המנהל כי אין מקום להימנע ממתן תעודה לאדם כאמור, ובלבד שניתנה חוות דעת מאת גורמי הביטחון כי אין מניעה בטחונית לכך". בין מועד ההמלצות של הוועדה הציבורית ועד לפרסום הכללים החדשים הורשע עיתונאי בולט אחד בעבירות ביטחון – כתב "הארץ" אורי בלאו. בג"ץ 7721/07
article 3: 
אתה חייב לסכם את המאמר הבא במשפט אחד.
קרן פורד (Ford Foundation) היא אחת הקרנות הפילנתרופיות הבולטות, התורמת מיליוני דולרים למיזמים חברתיים פורצי דרך ברחבי העולם. בשבועות האחרונים העניקה הקרן שתי תרומות יוצאות דופן לשני עיתונים יומיים מובילים בארה"ב. הקרן תרמה מיליון דולר ל"לוס-אנגלס טיימס", שנועדו לסייע לו להעמיק את הסיקור של קהילות המהגרים בארה"ב, המצב בגבולות ובבתי-הכלא במדינה ואת הסיקור של מדינות דרום אמריקה. כמו כן העניקה הקרן תרומה בסך חצי מיליון דולר ל"וושינגטון פוסט", במטרה לחזק את הסיקור הפוליטי שלו בתחום האחריותיות הממשלתית (Governmental Accountability). שתי התרומות יאפשרו העסקה של עיתונאים נוספים במשרה מלאה ופיתוח של תחומי סיקור נוספים. תרומות יוצאות דופן אלו מעלות שאלות מעולם התקשורת ומהעולם הפילנתרופי ומספקות נקודת מבט נוספת על המתח הקבוע בין התקשורת לבעלי ההון. מחד, מדובר בעשייה פילנתרופית המבקשת לתרום לשיח התקשורתי הדמוקרטי ולהעלות לסדר היום הציבורי סוגיות חברתיות מגוונות. ההנחה העומדת מאחורי התרומה היא כי סדרת תחקירים בעיתונות היומית המובילה בארה"ב תוכל לסייע לפתרון בעיות חברתיות, כמו אלו שמעוררת תופעת ההגירה, ולשפר את מצבה של החברה באופן כללי. הבחירה לתרום דווקא לעיתונות המודפסת ולא לארגונים אחרים כדוגמת ארגוני סִנגור, ארגוני חדשות אלטרנטיביים או האקדמיה מעידה על תפיסתה של התקשורת הממוסדת כמכשיר יעיל לשינוי חברתי שביכולתו להשפיע על השיח הדמוקרטי ולחשוף מחדלים ציבוריים. ניתן לראות בכך גם סיוע לחיזוק מעמדה ואורך נשימתה של העיתונות, הסובלת מקשיים כלכליים מתמשכים. מאידך, התרומות הללו מחדדות את מפגש האינטרסים בין עולם התקשורת לפילנתרופיה. מעבר לתהייה המתבקשת בנוגע להשפעה האפשרית של התרומה על הסיקור של ה"וושינגטון פוסט" או ה"לוס-אנגלס טיימס" את פעילותה של קרן פורד, עולות שאלות נוספות. למשל, האם ראוי לקרן פילנתרופית בינלאומית לתרום לעיתון המוגדר כארגון בעל כוונות רווח (להבדיל מארגונים ללא כוונות רווח במגזר השלישי)? כיצד תימדד האפקטיביות של התרומה לאחר הסיקור? האם יצוין שמה של הקרן בסיקור נושאים אלו? השאלה הבוערת במיוחד עוסקת בקשר העדין שבין עולם הפילנתרופיה לאמצעי התקשורת: האם באמצעות תרומות מסוג אלה יוכלו קרנות וארגונים בעלי הון להשפיע על הסיקור התקשורתי ולקדם נושאים שונים לסדר היום הציבורי? הרי לקידום נושאים חברתיים כדוגמת המצב בבתי-הכלא או בקהילות מהגרים בארה"ב יש משמעויות פוליטיות ארוכות טווח. המעורבות של קרנות פילנתרופיות בינלאומיות בקידום הסיקור העיתונאי יכולה להיות פריצת דרך לשיח חברתי מעמיק ונטול פניות, כמו גם איתות אזהרה נוסף להשפעות זרות על העיתונים הכורעים תחת הנטל הכלכלי. ראייה פילנתרופית קלאסית טוענת שלעולם לא יהיו התורם והנתרם שווים, שכן מערכת היחסים ביניהם מוגדרת באמצעות עושרו של האחד מול מחסורו של האחר. מכאן שהסכנה כי העיתונים, הכורעים תחת הנטל הכלכלי, יפתחו תלות בקרנות ובפילנתרופים מוחשית מאוד. התלות הזו קיימת גם מול בעלים פרטיים, אולם במקרה הנדון יהיה קשה למתוח את הקו המפריד בין אקט פילנתרופי לגיטימי ורצוי לבין מערכת של קידום אינטרסים, במודע או שלא. הגבול האפור המפריד בין תרומה פילנתרופית לבין הכתבת מסרים אידיאולוגיים, חברתיים ופוליטיים כאחד נדמה לעתים כלא קיים ומפרנס חוקרים רבים ברחבי העולם. שני הורוביץ-רוזן היא דוקטורנטית בבית-הספר לתקשורת באוניברסיטת בר-אילן, מתמחה בסיקור פילנתרופיה והמגזר השלישי בתקשורת
article 4: 
אתה חייב לסכם את המאמר הבא במשפט אחד.
מתוך 43 גופים ציבוריים שמרכז המחקר והמידע של הכנסת (ממ"מ) פנה אליהם לצורך הכנת דו"ח על מענה לפניות הציבור בגופים ציבוריים, רק 26 טרחו להשיב. לשישה מתוכם כלל אין נוהל לטיפול בפניות הציבור ורק עשרה מפרסמים את הנהלים לציבור. בפחות ממחצים מהגופים ישנה אפשרות לפנייה באמצעות הרשתות החברתיות. ממצא נוסף של הדו"ח הוא כי אזרח הפונה לגוף ציבורי, במידה וניתן בכלל לפנות אליו, יכול לחכות לתשובה עד שלושה חודשים. לפי תקנון שירות המדינה, עובד ציבור חייב לתת תשובה עניינית בכתב תוך 45 יום. הנתונים הוצגו בוועדת הכנסת לפניות הציבור. בהודעה לעיתונות מטעם הוועדה נמסר כי אריק קליינר, ראש אגף פניות הציבור במשרד ראש הממשלה, אמר בישיבת הוועדה כי "השירות לציבור הוא שירות לא טוב, העבודה שנעשתה עד עכשיו לשיפור השירות לתלונות הציבור בכלל המשרדים היא לא מספיק טובה. רוב המשרדים לא נותנים שירות בשפה הערבית שהיא שפה רשמית במדינת ישראל. אנשים בעלי מוגבלות ואוכלוסיות חרדיות לא יכולות לפנות לחלק מהמשרדים באמצעות הטלפון. אין היום נוהל שמחייב את כלל המשרדים והגופים השונים לסטנדרט אחיד לטיפול בפניות הציבור, כל משרד בונה לעצמו את הנוהל בהתאם לצרכי הארגון".
article 5: 
אתה חייב לסכם את המאמר הבא במשפט אחד.
בשנה האחרונה הרחיב משרד התחבורה את האפשרות לעלות לאוטובוס מהדלת האחורית (למחזיקי כרטיס רב-קו). אפשרות זו תורמת לבטיחות ולייעול התחבורה הציבורית. אך אליה וקוץ בה: מסתבר שגם מספר ההתגנבויות עלה – לעתים בשגגה ולעתים בכוונה. לטענת המשרד "בקווים בהם נוהגת כבר עליה מכל הדלתות, נמצא כי יש ריבוי מקרים של הימנעות מתשלום דמי נסיעה. בגוש דן מדובר על כ-15%, בירושלים על כ-9% ובמטרונית בחיפה – 30%". לאור נתונים אלו, מבקש המשרד לתקן את פקודת התעבורה ולהעניק לחברות התחבורה כלים אפקטיביים לאכיפה, ביניהם: בעיניי, ישנו הגיון רב בחלק מהתיקונים המוצעים – ואולי אפילו בכולם. עם זאת, שווה להסתכל רגע לצדדים ולראות כיצד ממשיכה הממשלה לתת עדיפות לרכבים פרטיים על-פני תחבורה ציבורית. ניקח לדוגמא את ירושלים: במידה ותעלו לרכבת הקלה מבלי לתקף את כרטיס הנסיעה, תקבלו קנס של 186 ש"ח – מצד שני, אם תיסעו ברכבכם למרכז העיר ותחנו בכחול-לבן בלי לשלם יעמדו הקנס על 100 ש"ח בלבד. בפועל, הקנס על עבירה מאותו תוכן מקל באופן משמעותי על משתמשי הרכב הפרטי לעומת משתמשי התחבורה הציבורית – חבל. קישור לתזכיר המלא: http://www.tazkirim.gov.il/Tazkirim_Attachments/43922_x_AttachFile.doc (מה עושים כדי שיתוקן) יש לכם השגות על תזכיר החוק המדובר? זה השלב בו הציבור יכול להשפיע! היכנסו לאתר הממשלתי והעירו. למרבה הצער, היכולת להגיב פועלת כיום רק בגרסאות מיושנות של דפדפן אקספלורר שלא קיימות עוד (באמת). אין לכם? מוזמנים לכתוב פה בתגובות את הערותיכם ואנו נעבירן במרוכז. 
article 6: 
אתה חייב לסכם את המאמר הבא במשפט אחד.
ביום רביעי האחרון, לצד כתבה מרכזית נוספת שעסקה בריכוזיות הגבוהה במשק הישראלי, פירסם העיתון "דה-מרקר" תרשים שהציג את שווי הקבוצות העסקיות בישראל ביחס לכלל השוק העולמי. בתרשים, שהתבסס על נתוני מרכז המחקר והמידע של הכנסת, הוצבה ישראל במקום הראשון, כשאחריה צרפת, נורבגיה, גרמניה, איטליה, ספרד, בריטניה ויפן. כותרת התרשים קראה: "ישראל בצמרת דירוג הריכוזיות בעולם". אולם במחקר של מרכז המידע של הכנסת, שהתבסס על מחקר משנת 2008 שפירסם בנק ישראל, הוצגה טבלה שונה. לפי טבלה זו, יש מדינות שבהן דירוג הריכוזיות במשק גבוה יותר מאשר בישראל, לעתים בשיעור ניכר: הונג-קונג, פורטוגל, קוריאה, תאילנד, שבדיה, הפיליפינים ואינדונזיה. למדינות הללו לא היה זכר בתרשים של "דה-מרקר". אגב, מאז פורסם מחקר הכנסת הופיעה טבלה זו ב"דה-מרקר", פעם אחר פעם, עם אותם הנתונים ממש, ואותה הכותרת: "ישראל בצמרת דירוג הריכוזיות בעולם". שותפותיה של ישראל לצמרת דירוג הריכוזיות העולמית נעדרו. באפריל האחרון, על בסיס נתוני דו"ח בנק ישראל, פורסם ב"דה-מרקר" תרשים על "שיעור השליטה במשק של 10 המשפחות העשירות". בתרשים הוצבה ישראל במקום הרביעי, לאחר אינדונזיה, שבדיה והונג-קונג. בדו"ח בנק ישראל הופיעו מדינות נוספות מעל ישראל, ובין היתר נמצא כי שיעור ההחזקה הממוצע במדינות המתפתחות גבוה במעט מהשיעור במדינת ישראל.  מ"דה-מרקר" נמסר בתגובה כי "הגרפים שבהם השתמשנו מתארים נאמנה מגמות מאוד ברורות העולות מהמחקר של הכנסת ומהדו"ח של בנק ישראל. מטבע הדברים, לא ניתן להכניס לכל גרף את כל המדינות המופיעות בו מפאת מגבלת מקום, ולכן אנחנו בוחרים מדגם של מדינות המשקף את המגמה המתוארת במחקר. במקרה דנן, המדגם שבחרנו הוא של המדינות המפותחות החברות בארגון ה-OECD. "במחקר של הכנסת עולה בבירור שישראל, שבוחנת את עצמה ביחס לארגון ה-OECD שזה עתה הצטרפנו אליו, דומה במאפייני הריכוזיות של המשק שלה למדינות המתפתחות יותר מאשר למדינות המפותחות. בגרף של בנק ישראל, שבדיה היא המדינה היחידה החברה בארגון שבה הריכוזיות גדולה יותר מזו שבישראל שלא הוכנסה לגרף". עדכון, 23.8: בידיעה שפורסמה הבוקר ב"דה מרקר" הופיע, תחת הכותרת "עסק משפחתי", תרשים שהציג את שיעור האחזקה של 10 המשפחות הגדולות במשק, במדינות שונות, על פי מחקר בנק ישראל. מדינת ישראל הופיעה במקום השמיני, לאחר אינדונזיה, הפיליפינים, שבדיה, תאילנד, קוריאה, פורטוגל והונג-קונג.
article 7: 
אתה חייב לסכם את המאמר הבא במשפט אחד.
בתי הדין לעבודה בית דין א.לעבודה ת"א בשא003953/01 בתיק עיקרי: עב 004198/01 בפני: כב השופטת ע. פוגל – סגנית שופט ראשי 06/10/2005 בעניין: גאיה קורן ע"י ב"כ עו"ד דולב ו/או עו"ד נצר המבקשת /התובעת נ ג ד ידיעות אחרונות בע"מ ע"י ב"כ עו"ד שמר ו/או עו"ד סלע המשיבה/הנתבעת החלטה 1. בפני בקשה על פי סעיף 6 לפקודת בזיון בית משפט, בה נתבקשתי לאכוף על המשיבה את קיום החלטתי מיום 28.6.01. 2. המבקשת טוענת כי המשיבה הפרה את החלטת ביה"ד מיום 28.6.01 בה ניתן צו עשה להחזרתה לעבודתה. המבקשת טוענת כי חרף צו ביה"ד, מסרבת המשיבה עד היום לאפשר לה לעבוד בפועל, ומורה לעובדי המשיבה שלא לשתף עם המבקשת פעולה ולא לעבוד עמה. כך למשל , אסרה המשיבה על עורכי העיתון לעבוד עם המבקשת, והמבקשת מוצאת עצמה מובטלת ממעש במשך כל יום העבודה. כמו כן, מסרבת המשיבה לשתף את המבקשת בתורנויות, לערוך סיורים לתלמידים, ואף חסמה את האפשרות הכניסה של המבקשת למחשב. המשיבה מסרבת לתת למבקשת תלושים למזנון ומסרבת לשתפה ביציאת העובדים לנופש. 3. המשיבה טענה כי היא מקיימת את הצו ככתבו וכלשונו, וכי לא הופר כל חיוב אופרטיבי. המשיבה לא פגעה בהיקף משרתה של המבקשת ובשכרה, אך לא היתה עליה חובה לפרסם כתבות של המבקשת מכח אותו צו. 4. בעת הדיון נחקרה המבקשת בחקירה נגדית על התצהיר שהוגש מטעמה. עד המשיבה לא הופיע לדיון ונטען כי הוא סובל מליקוי רפואי, אך לא הובאה כל אסמכתא לכך שאותו ליקוי מונע ממנו לבוא ולהעיד בביה"ד. 5. האם הופר צו ביה"ד, והאם ניתן לקבוע סעד עונשי על פי פקודת בזיון בית משפט? [...] מעיון בצו בית הדין מיום 28.6.01, נראה כי אין הוא זקוק לפרוש כלל. בצו זה קיים חיוב ברור להחזיר את המבקשת לעבודתה אצל המשיבה. עצם החיוב להחזירה לעבודה , מגלם בתוכו גם את חובת תום הלב המונחת ביסוד יחסי העבודה של כל עובד ומעביד. חיוב זה כולל בתוכו את חובת המשיבה להעסיק את המבקשת , ואת זכותה של המבקשת לעבוד בפועל. [...] 9. באשר לעובדות שהוכחו בפני – המבקשת העידה כי פנתה לעורכי המוספים השונים עימם היא עובדת וביקשה לקבל מהם כתבות אך אותם עורכים הודיעו לה כי המשיבה אסרה עליהם לעבוד עם המבקשת. המבקשת העידה עוד כי יזמה רעיונות רבים לכתבות ופנתה לכל עורכי המוספים השונים , אך הם סרבו לעבוד עימה ואף הודיעו כי מדובר ברעיונות טובים אשר ינתנו לכתבים אחרים. עובדות אלה לא ניסתרו ע"י המשיבה. המשיבה הגישה תצהיר תשובה אשר אינו מהווה ראיה כי מצהירו לא הופיע לחקירה נגדית עליו. 10. מהראיות שהובאו בפני עולה כי המשיבה לא איפשרה למבקשת, לממש את זכותה היסודית לעבוד בפועל. המשיבה לא פרשה את צו בית הדין (ככל שהיה צורך לפרשו) כפי שאדם סביר היה מפרש אותו, ועל יסוד החקיקה והפסיקה הענפה בנושא "הזכות לעבוד". לפיכך – אני קובעת כי הצו הופר על ידי המשיבה. [...] 12. בהטלת איסור על עורכי המוספים לשתף פעולה עם המבקשת, ולנהוג בה כבעבר, כמו לגבי כל עובדת אחרת של המשיבה, יש משום פעולה פוזיטיבית של המשיבה המביעה כוונה ברורה שלא לקיים את הצו. המשיבה אכן שילמה למבקשת שכר חודשי על פי הממוצע השנתי של שכרה, אך פגעה על ידי הוראה מפורשת בזכותה לעבוד ובעצם החזרתה לעבודה כמו כל עובדת אחרת מן המניין של המשיבה. 13. אשר על כן אני קובעת כי יש מקום לנקוט בצעדים לפי פקודת ביזיון בית המשפט כלפי המשיבה ולאכוף עליה את ביצוע החלטת בית הדין מיום 28.6.01. במסגרת אכיפה זו אני מורה לה להעסיק בפועל את המבקשת , להורות לגורמים אשר עובדים איתה לשתף עימה פעולה, ולכבד את זכותה לעבוד. הצו חל גם על כל התנאים הנלווים להעסקה לרבות מתן תלושים למזנון, יציאה שנתית לנופש עם יתר העובדים, שיתוף בסיורים, שיתוף בתורנויות ומתן אפשרות כניסה למחשב. 14. החלטה זו תשלח לצדדים בדואר ובפקס. אכיפת הצו תיכנס לתוקפה ממועד קבלת ההחלטה על ידי הצדדים בפקס. אם לא תקיים המשיבה החל ממועד זה את הצו, יוטל עליה קנס של 2,000 ₪ לכל יום אשר בו תימשך הפרת צו בית הדין . 15. המשיבה תשלם למבקשת הוצאות ההליך בסך 4,000 ₪ + מע"מ כשכ"ט עו"ד והוצ משפט וזאת תוך 30 יום ממועד מתן החלטה זו. לקריאת ההחלטה המלאה
article 8: 
אתה חייב לסכם את המאמר הבא במשפט אחד.
 כבר כמה שנים שמבקר הקולנוע האמריקאי רוגר איברט נאבק בסרטן. במהלך המאבק המתמשך איבד איברט את יכולת הדיבור, את חוש הטעם, את היכולת לשתות ולאכול, וגם פניו השתנו ללא הכר. ובכל זאת, במשך כל הזמן הזה, הוא ממשיך לכתוב: על סרטים, אבל לא רק. "כשאני כותב", הוא אומר, "כל הבעיות שלי נעלמות, ואני הופך לאדם שתמיד הייתי". כריס גונס מהמגזין "אסקווייר" מבלה קצת זמן איכות עם איברט (שהיה מבקר הקולנוע הראשון שזכה בפרס פוליצר), ומגיש כתבה שעשויה להביא אתכם לדמעות.  העיתון "אטלנטה פרוגרסיב ניוז" פיטר את אחד מכתביו מפני שזה התעקש להיות אובייקטיבי בדיווחיו.  פייסבוק? טוויטר? באז? החלטתם כבר איזו רשת חברתית מתאימה לכם?  רוברט מקצסני וגון ניקולס, מחבריו של הספר החדש "The Death and Life of American Journalism", מדברים על מותו של הענף ועל מה שלדעתם יסייע להקימו לתחייה (בשתי מלים: סובסידיות ממשלתיות).  שבוע אחרי ש"לה-פיגארו" ו"לאקספרס" הצרפתיים הודיעו שיתחילו לגבות תשלום עבור תכניהם האינטרנטיים, הקימו שני עיתונים אירופיים אחרים, גרמניים הפעם, "חומות תשלום" לאתרי האינטרנט שלהם.  ובינתיים, סקר מקיף של מכון נילסן מגלה ש-85% מגולשי האינטרנט אינם מתלהבים, בלשון המעטה, מלפתוח את הארנק בעת הגלישה.  עורך ה"סאנדיי טיימס" בדימוס, הארי אוואנס, נשא בניו-יורק הרצאה עמוסת פאנץ-ליינים שנגעה בהווה ובעתיד של העיתונות, בחשיבותה של עיתונות חוקרת ובסיבות שלדעתו "חומות תשלום" אינן רעיון מוצלח במיוחד. דאחקה לדוגמה: "להיות עיתונאי כיום זה קלי קלות. כבר לא צריך אפילו לספור את המלים לבד".  לאיסלנד יש תוכנית שאפתנית להפוך לבירה העולמית של העיתונות החוקרת.  ה"וושינגטון פוסט" מסביר מדוע כל-כך קשה להיות עיתונאי באיראן.  חוקים חדשים ונוקשים באזרבייגן ימנעו מעיתונאים לצלם ו/או להקליט אדם ללא אישורו המפורש.  שבע שנים אחרי פרוץ המלחמה בעיראק, מנסה "פרונט ליין" להעריך את חלקם של 3,000 העיתונאים שדיווחו עליה.  מגיש טלוויזיה בן 70 מה-BBC, שהודה בשידור שהרג את המאהב שלו, שגסס מאיידס, נעצר על-ידי המשטרה.  בצל טענות על כך שמקסיקו הפכה לאחד המקומות המסוכנים ביותר בעולם לעיתונאים, מינו השבוע הרשויות תובע חדש שתפקידו לעסוק בפשעים נגד אנשי תקשורת. בקרוב: תובע חדש שתפקידו יהיה לעסוק בפשעים נגד תובעים שעוסקים בפשעים נגד אנשי תקשורת.  ה"שיקגו סאן טיימס" סיפר השבוע לקוראיו על ארוחת הערב הרומנטית של הנשיא אובמה ורעייתו לכבוד יום האהבה. הבעיה: הארוחה נערכה בשנה שעברה.  עיתונאים נפאלים שביקשו לחקור את רציחתו של גמים שה, מו"ל מקומי בכיר, הוזהרו שאם לא יפסיקו לדחוף את האף, גורלם יהיה דומה לזה של המו"ל המנוח.  וגם באריתריאה המצב אינו מזהיר עבור עיתונאים, כפי שאפשר ללמוד מסיפורו של יונאס אמבייה, עיתונאי שעבר בעשור האחרון מסכת של מעצרים והתעללויות, עד שברח מהכלא, ומהמדינה.  עוד עיתונאי שגזר והדביק פעם אחת יותר מדי נכנס לסטטיסטיקה. הפעם מדובר בכתב של ה"ניו-יורק טיימס", שתיבל את כתבות הכלכלה שלו במשפטים שנלקחו באופן קבוע מתוך כתבותיו של עמיתו מה"וול-סטריט גורנל". ועל כך נאמר: גם גנב, וגם טיפש.
article 9: 
אתה חייב לסכם את המאמר הבא במשפט אחד.
האם מיזם החאמסות של עורך "ידיעות אחרונות" רון ירון הוא פרסום סמוי למוצר של זרוע אחרת של הקבוצה? הקדמה: אתמול התפרסם בעיתון שער אחורי בפריסה חגיגית ומיוחדת, שהוקדש כולו לאיור בשחור-לבן של חאמסה. "ידיעות אחרונות מזמין אתכם לצבוע את החאמסה לכבוד החיילים והשוטרים – ולהצטלם איתה", נכתב בכותרת העמוד. משני צדיה הודפסו הכיתובים "נלחמים בטרור" ו"תודה לגיבורים שלנו" (בפונט גדול במיוחד). "הם מגנים עלינו בגופם מדי יום, ונותנים את כל הנשמה כדי שאזרחי ישראל יוכלו, גם בימים קשים של טרור ומהומות, להמשיך בשגרת חייהם. עכשיו אתם יכולים לומר לחיילים ולשוטרים תודה צבעונית במיוחד – מכל הלב", נכתב מתחת לאיור. "אתם מוזמנים לצבוע את החאמסה הגדולה שבעמוד זה, לכתוב את שמכם, להצטלם איתה – ולהעלות את האיור המוכן לפייסבוק ולאינסטגרם של ידיעות אחרונות או ynet, תחת ההאשטג #תודהלגיבורים. גם כיתות, משפחות או קבוצות חברים יכולות לצבוע ולהצטלם יחד. צבעו את החאמסה בעפרונות, בטושים, בצבעים זוהרים או עדינים, לבד או עם הילדים. הכל כדי להראות לאנשי כוחות הביטחון שלנו שגם כאשר הם עומדים אל מול הסכנה – הם אף פעם לא לבד. לא חייבים לצבוע הכל. אפשר להכניס קצת צבע. והעיקר – לשתף". כפי שניתן לראות, מדובר בטקסט שיווקי מובהק, ובעצם הזמנה לקמפיין קידום לכל דבר – כולל ההכוונה המדויקת להפצה ושכפול ברשתות החברתיות השונות. אבל מה מנסים לקדם ב"ידיעות אחרונות" באמצעות הקריאה הנרגשת? מובן שיש כאן המשך של הקו שעליו הוחלט בעיתון לאחר ההפסד בבחירות (הדגשת העממיות וה"פטריוטיות" של העיתון, בניסיון לכבוש בחזרה את לבם של הקהלים שמאסו במלחמתו של "ידיעות אחרונות" בנתניהו), וברור גם כי מילוי ההוראות והפצת החאמסה הצבועה הם למעשה פרסום של העיתון עצמו, שהלוגו שלו מודפס בגדול בראש הדף (שמופץ גם ברשת באמצעות דף הפייסבוק ואתר ynet), בדומה לאופן בו בנקים (למשל) מפרסמים את עצמם על גבי דגל ישראל ביום העצמאות ועל גבי מדבקות פטריוטיות בתקופות מלחמה. אך מדוע הוחלט דווקא על הדרך הביזארית הזו (למרבה האירוניה, סמל החאמסה שאוב בכלל מהמסורת המוסלמית, ומייצג את ידה של פאטמה, בתו של הנביא מוחמד), והאם הדבר קשור לטרנד הצביעה למבוגרים ולעובדה שהוצאת הספרים של "ידיעות אחרונות" מנסה להוביל אותו בישראל? ייתכן, כמובן, שמדובר בצירוף מקרים, אך לאחרונה התפרסמה ב"לאשה" כתבה רחבת היקף על הטרנד המסחרי: "צביעה במקום עצבים: טרנד חוברות צביעה למבוגרים, מרגיע ובריא למוח", ממליצה כותרת הכתבה מ"לאשה" (מגזין מבית "ידיעות אחרונות") שהתפרסמה גם באתר xnet, גם הוא מבית "ידיעות אחרונות". ב"לאשה" הציעו גם שער לצביעה (בתצלום למעלה). "ידיעות אחרונות" גם פרסם קופון שהזמין את הקוראים לרכוש את ספרי הצביעה של הוצאת "ידיעות אחרונות". "המנויים נהנים מטרנד הצביעה העולמי!", נכתב במרכז המודעה לסדרת הספרים, שהוצעו למכירה במחיר מבצע של 19.90 שקל כל אחד (בתנאי שיירכשו בסניפי סופר-פארם). למעשה, גם לצדה של החאמסה עצמה, בשולי הדף, נכתב אתמול כך: "האיור מתוך חוברת תופסים צבע בהוצאת ידיעות-שורות". הכיתוב המסגיר מופיע בחלק מהגליונות - אך נעלם מאחרים. האיור עצמו, אם תהיתם, כולל סמלי המגן-דוד שבמרכזו, לקוח בכלל מאתר התמונות הבינלאומי "שאטרסטוק" וצויר על ידי המאייר דימיטרי פנקובק, תושב בלרוס.
article 10: 
אתה חייב לסכם את המאמר הבא במשפט אחד.
שיטוט אקראי באתר הישראלי של חברת כי"ל עלול ליצור את הרושם שמדובר בארגון חדש שכל ייעודו שמירה על הסביבה. הגרפיקה העדינה של הידיים שעוטפות את הכדור הכחול והלוגו ההייטקיסטי החדש לא משאירים מקום לספק. תחת הלשוניות "קיימות", "אחריות" ו"מחויבות" מתחבאים סיפורים יפים והצהרת כוונות על האופן שבו כי"ל פועלת להגן על הסביבה, והכל עטוף בתמונות של אנשים מחייכים וטבע. רוצים לשחק ב"מכבסה הירוקה"? לחצו על התמונה מה שלא מוזכר שם למשל הוא שמדובר בקונצרן ענק בבעלות עידן עופר, שחברות רבות שבשליטתו מככבות כבר שנים במקומות הראשונים במדד ההשפעה הסביבתית השלילית של המשרד להגנת הסביבה. וכי"ל אינה היחידה. גם האתר של טורבינת הגז "חגית" של חברת החשמל מציגה את אותו הניחוח. בפתח האתר מוצגת תמונה ובה מרבצי דשא גדולים וירוקים ופרות חומות רועות בחופשיות באחו. כאילו במקרה, מאחור, נמצאת תחנת כוח שהמשרד להגנת הסביבה דירג לאחרונה במקום החמישי במדד הפליטות. שמה של "חגית" נכלל גם בין עשרים החברות במדד ההשפעה הסביבתית האחרון. התמונה הפסטורלית של הפרות לא רק שאינה משקפת את מציאות הזיהום, אלא שהיא אף אינה נאמנה למציאות בשטח: הפרות ומרבצי הדשא הודבקו במלאכת פוטושופ גסה, ודי בהגדלת התמונה כדי לראות את התפרים. את אותם התפרים בדיוק, ראה בתחילת החודש כתב "שקוף" דרור גורני, שביקר בכנס של ארגון "מעלה" שבו החברות המזהמות ביותר במשק קיבלו ציון על מאמץ סביבתי. "למרות מטרתו החשובה של הארגון, לא מעט פעמים נראה שדווקא החברות המזהמות ביותר במדינה מקבלות ממנו ציון סביבתי מושלם", כתב גורני, שתיאר כיצד המקום שובץ בעציצים ירוקים ואמירות ריקות שצבעו הכל בצבעי הסוואה.במילים אחרות, החברות המזהמות במשק עושות כל מאמץ כדי לטשטש ולשטוף בירוק את תרומתן לזיהום בארץ. האם הן מצליחות? אספנו ציטוטים מהאתרים של חלק מעשרים החברות במדד המפעלים המזהמים, ומבחר מייצג של ארגוני סביבה וארזנו אותם לחידון – האם מדובר בארגון ירוק, או כזה שרק מעמיד פנים כדי לטשטש את הנזק? היכנסו וגלו. 
article 11: 
אתה חייב לסכם את המאמר הבא במשפט אחד.
בלילה שבו נחתם ההסכם הקיבוצי בין עובדי "מעריב" לבין שלמה בן-צבי, הסתודד הבעלים החדש של "מעריב" עם מקורבו אודי רגונס (בעבר סמנכ"ל "מקור ראשון" וכיום ב"מעריב") ושוחח עימו על חגי מטר, יו"ר ועד העובדים בעיתון. כך טוענת גבי גולדמן, עורכת חדשות חוץ ב"מעריב" וחברת ועד העיתונאים, בתצהיר שהגישה בשבוע שעבר לבית-הדין לעבודה בתל-אביב באמצעות עו"ד אמיר בשה. הנהלת "מעריב" טוענת כי אי-קליטתו מחדש של מטר ב"מעריב" נבעה מהחלטה של עורך מקומוני הקבוצה דאז, יובל היימן, ונבעה משיקולים כלכליים ולגיטימיים בלבד. בארגון העיתונאים דוחים גרסה זו וטוענים כי ההחלטה בעניינו של מטר התקבלה בדרגים הגבוהים של ההנהלה, בשל היותו יו"ר הוועד. "בליל החתימה על ההסכם הקיבוצי, לילה שבו היו שני הצדדים שקועים במו"מ קדחתני שהסתיים בשעה שש בבוקר, נתקלתי בסצינה שעוררה את חשדי", מצהירה גולדמן. "בנקודה מסוימת, שבה הצוותים התפצלו להתייעצויות ודיונים פנימיים, הסתובבתי אנה ואנה במשרד הגדול (בחיפוש אחרי שירותים), כאשר לפתע מצאתי עצמי עומדת מול שלמה בן-צבי, מבעלי המשיבה, ויד ימינו אודי רגונס, כיום סמנכ"ל במעריב, שהסתודדו בקצה של מסדרון מרוחק. "ניכר היה כי השניים חיפשו את המקום המבודד ביותר במשרד הגדול שבו נוהל המו"מ, משרדם של צלמאיר, פילוסוף, טולדנו, באי-כוח המשיבה דאז, וכל שפת הגוף שלהם רמזה כי מדובר בנושא חשוב ומתוח. חייכתי אליהם לשלום והמשכתי בדרכי, אולם הסקרנות העיתונאית שלי גרמה לי להשתהות מאחורי כוננית ספרים כדי לנסות לשמוע מה הביג דיל. עמדתי שם כדקתיים, ולמרות שלא שמעתי משפטים שלמים, הצלחתי בבירור לשמוע שם שחזר בשיחתם שוב ושוב – חגי מטר. "אני זוכרת היטב כי חזרתי לחברי בתחושה קשה שלפיה משרתו של חגי מטר בסכנה מוחשית. התלבטתי אם לחלוק עימו ועם היתר את המידע, והחלטתי שלא לעשות כן, כדי שלא להוסיף עוד דאגה אחת לדאגות הרבות שהעכירו את מצב רוחנו באותו לילה, ומתוך אמונת תם כי מעסיק שרוצה בטובת העובדים לא יפטר יו"ר ועד בזמן מאבק עובדים. בדיעבד אני מצרה על כך שלא אמרתי דבר". לטענת גולדמן, מטר היה "הרוח החיה מאחורי התארגנות העיתונאים במעריב עוד מיומה הראשון", ואי-קליטתו מחדש גרמה נזק לוועד. בוועד "מעריב" נותרו רק שני חברים פעילים, היא והכתב יובל גורן, ושניהם "כורעים תחת העומס, הן האובייקטיבי והן הרגשי". לטענתה, "נסיונות רבים לגייס חברים חדשים לוועד נתקלו בתגובות מהססות, מכיוון שאנשים חוששים מגורל דומה כשל חגי מטר. אני עצמי הרגשתי לא פעם, בהולכי במסדרונות מעריב, כאילו על מצחי מצוירת מטרה, ואף הבעתי בפני חברי ובפני ארגון העיתונאים וההסתדרות חשש שיפטרו אותי כמו שפיטרו את חגי". גולדמן מציגה תמונת מצב עגומה, שבה בשבועות האחרונים "כל הישגי מאבק העיתונאים מתמסמסים". לטענתה, מאז החתימה על ההסכם הקיבוצי, הנהלת "מעריב" "התנהלה כיריבה של הוועד ולא כפרטנרית ליחסי עבודה קיבוציים". גולדמן טוענת כי חברי הוועד נאלצו לרדוף אחר ההנהלה כדי לשמוע ממנה על כוונותיה; כי ההנהלה סירבה לנהל מו"מ עם הוועד; וכי ההנהלה פנתה לעובדים בהסכם הקיבוצי והציעה להם לעבור לחוזה אישי "בשכר ובתנאים נמוכים יותר ולא – יבולע להם באמצעות פיטורים". לדבריה, ניכר חוסר תום הלב של הנהלת "מעריב", שביד אחת מבקשת לפטר עובדים מאורגנים ומנגד הבעלים בן-צבי מודיע כי החברה נמצאת על סף רווחיות, כפי שדווח באתר זה. גולדמן עתידה להיחקר על תצהירה בדיון שיתקיים מחר בבוקר בבית-הדין. 21961-11-12
article 12: 
אתה חייב לסכם את המאמר הבא במשפט אחד.
 השבוע עסקה התקשורת רבות בעדותה של המיליארדרית שרי אריסון, בעלת השליטה בבנק הפועלים, ולפיה היא שומעת קולות ומקבלת מסרים על העתיד להתרחש בעולם ופועלת בהתאם לכך. עמנואל רוזן משוחח עם נחמיה שטרסלר, פרשן כלכלי ב"הארץ" ובערוץ 2, ועם חברת-הכנסת לשעבר זהבה גלאון (מרצ) על הסיקור שקיבלה אריסון. האם יש מקום לדאגה כתוצאה מהתבטאויותיה של אריסון? האם המתקפה על אריסון נובעת מכך שהיא אשה, והאם התקשורת הגזימה בביקורתה?  אף ערוץ לא רכש בינתיים את זכויות השידור לליגת הכדורגל הבכירה בישראל. עמנואל רוזן משוחח על כך עם שלומי ברזל, עורך מדור הספורט ב"הארץ", ועם אורי שילה, מנכ"ל ההתאחדות לכדורגל. האם המשבר הכלכלי אשם במצב? האם האשמה בהתנהלות ההתאחדות לכדורגל, או אולי האשם דווקא באייל ברקוביץ, פרשן בשידורי הליגה המעביר ביקורת חריפה על רמת השחקנים?  אורלי אזולאי על ברק אובמה ועמנואל רוזן על נוחי דנקנר ושרי אריסון.
article 13: 
אתה חייב לסכם את המאמר הבא במשפט אחד.
אמיתי זיו, כתב התקשורת של "דה-מרקר", התייחס היום לדברים שאמר שאול אמסטרדמסקי בראיון ל"העין השביעית" בתחילת החודש לרגל זכייתו בפרס סוקולוב. אמסטרדמסקי הוא כתב העיתון הכלכלי המתחרה, "כלכליסט". זיו פירסם את הדברים ב"מכתב פתוח" שאליו הפנה מחשבון הטוויטר שלו (לקריאת המכתב המלא). אחרי שהחמיא לעמיתו על עבודתו העיתונאית, ולפני שחתם את דבריו בשבחים נוספים, כתב זיו: "תהיתי קצת על האמירה שלך בעין שדה-מרקר עיתון ימני מאוד. הם הסוו את זה יופי, אבל זה עיתון ימני מאוד. זו קביעה מאוד משונה בעיני", מאחר ש"דה-מרקר" "העלה על נס את המודל הסקנדינבי" ועוסק ב"משכורות העתק של בכירי המשק", "שילוב חרדים וערבים בשוק העבודה", "אי-השוויון והעוני". "ואם אנחנו כזה עיתון ימני, עיתון של טייקונים יעני", כותב עוד זיו, "איך תסביר את זה שהבנק הגדול במדינה הפעיל עלינו חרם פרסומות ארוך? ואחר-כך חברת הסלולר הגדולה במדינה, ורשת הקמעונות הגדולה במדינה? וכל אותה תקופה המשיכו לזרום התקציבים של אותם גופים לעיתון שלך". עוד הוסיף זיו: "האם יש איזה שמאלן כלכלי שלא מקבל אצלנו אינצים? שלי יחימוביץ, יוסי זעירא, מומי דהן וכל שם אחר שתעלה – קיבל ומקבל אצלנו נייר בנדיבות יותר מבכל עיתון אחר. ובוא נדבר רגע על המחאה החברתית. איפה אתם הייתם? כי אני יודע איפה אנחנו היינו – בשדרה. דה-מרקר תמך ללא סייג במחאה החברתית. גליונות הארץ חולקו חינם לאוהלים, ואפילו הוצאנו גליון מחאה מיוחד שחולק בהפגנות". זיו התייחס גם להתבטאות אחרת של אמסטרדמסקי: "לא מבין את האמירה שלך לגבי זה שדה-מרקר מנסה להסוות את המסר שלו", כתב זיו, "זו אמירה מתנשאת, לאמור: אל תאמינו להם, אני יודע מאיזה חומר הם עשויים באמת. אפשר להאשים את דה-מרקר בהרבה דברים, אבל אי-אפשר להאשים אותנו שאנחנו מעבירים מסרים מעורפלים. כשכתבים בעיתון, ואני ביניהם, נפגשים עם בכירים במשק, אם כבר, מאשימים אותנו בבולשביזם, לא בהיפר-קפיטליזם". לבסוף כתב זיו על יחסו של העיתון שבו הוא כותב לסוגיית האיגודים המקצועיים: "אני יודע, אני יודע. העבודה המאורגנת. אודה ולא אבוש. בנושא הזה דה-מרקר לוקח עמדה שאינה מתיישבת עם עמדת הסתדרות העובדים. אני לא מסקר את עובדי הנמל וחברת החשמל (תודה לאל), אבל כמי שכן מסקר את נושא הדואר ובמידה פחותה את מכון התקנים, אני גאה בעמדה שהעיתון לוקח כנגד הוועדים החזקים. בעיני זו אחת מבעיות היסוד במשק. באותה נשימה אזכיר שעמדנו דווקא לצדם של עובדי HOT ופלאפון ושרוב כתבי דה-מרקר בעצמם מאוגדים".
article 14: 
אתה חייב לסכם את המאמר הבא במשפט אחד.
הסיפור הגדול של השבוע בתחום המדיה הוא ללא ספק פרשת הפלגיאט שבה מצאה את עצמה מעורבת מאורין דאוד, בעלת הטור הנודעת של ה"ניו-יורק טיימס". בטורה מיום ראשון האחרון (17.5.09) עשתה דאוד שימוש בכמה שורות שנלקחו מבלוג האקטואליה "Talking Points Memo", ולא נתנה קרדיט לגוש מרשל, האיש שכתב אותן. דאוד הנבוכה התנצלה, ואמרה שזה היה בטעות, ומרשל האבירי כתב בבלוג שלו שמבחינתו מדובר במים מתחת לגשר. ובכל זאת, התקשורת חגגה את הסיפור הזה לדעת. הסיבה? במשך תקופה ארוכה ה"טיימס" מתלונן על כך שהאינטרנט בוזז את חומריו. עכשיו, כשה"טיימס" סוף-סוף נתפס בוזז חומר שמקורו באינטרנט, האינטרנט פשוט לא יכול היה להתאפק מלפצוח בחגיגות.  דאוד נתפסת על חם על-ידי קורא ערני של גוש מרשל >> דאוד מתנצלת ואומרת שזה לא היה בכוונה >> גוש מרשל סולח לדאוד בבלוג שלו >> האינטרנט חוגג את עצמו לדעת >> ענף הירחונים ממשיך לגסוס. דו"ח שמסכם את המחצית הראשונה של 2009 פורסם השבוע ומלמד שמגזיני אמריקה סובלים מירידה של 23% בהכנסות ממכירת מודעות לעומת אשתקד. רק שמונה ירחונים, מבין 118 שנכללו בדו"ח, דיווחו על עלייה כלשהי בהכנסות (רובם עוסקים בכושר, אחד עוסק בחקלאות, ואחד בציד). הסובלת הגדולה מכולן היא ענקית המגזינים Conde Nast, שצפויה להפסיד השנה מיליוני דולרים. זו החברה שמוציאה, בין השאר, את "ווג", "GQ" ואת ה"ניו-יורקר". בין הירחונים של החברה שנמצאים במצב הגרוע ביותר אפשר למצוא את "Wired", שאצלו חלה ירידה של 50% במספר המודעות. מו"ל העיתון סיפר ל"ניו-יורק טיימס" שהתוכנית שלו להצלת הספינה מטביעה כוללת בעיקר תפילה וציפייה לנס.  הנתונים העגומים >> ב-"Wired" מתפללים לנס >> מגזין אחר שאיום סגירה ממשי מרחף מעל ראשו הוא "Paste", מגזין מוזיקה שיוצא באטלנטה ורואה אור ברחבי העולם בכ-200 אלף עותקים בחודש. במאמץ אחרון להציל את מקום העבודה שלהם פנו העורכים לקוראיהם כשהם, פחות או יותר, מתחננים לתרומות. לעזרת "Paste" נחלצו 75 אמנים, וביניהם להקות ידועות דוגמת The Decemberists, Indigo Girls ו-She & Him, שהסכימו לתרום משיריהן לקוראים שיכניסו יד לכיסם כדי להציל את העיתון.  פרטי הקמפיין להצלת "Paste" >> נמצא מודל כלכלי שיציל את העיתונות: גברת אמידה העונה לשם לואיסה שילמה 13 אלף דולר כדי לכתוב בלוג ב"הפינגטון פוסט". התפקיד הנחשק נמכר במכירה פומבית, והכסף ייתרם לצדקה. מדוע הסכימה לואיסה לשלם עבור התפקיד? "אריאנה הפינגטון היא האלוהים שלי, ואני משתחווה לה", סיפרה לאתר הרכילות "Gawker". "חוץ מזה, ההפינגטון פוסט נראה כמו מקום טוב להתחיל בקריירת כתיבה". אם עוד כמה עשירים משועממים ילכו בעקבותיה, אפשר יהיה להתחיל לדבר על היחלצות מהמשבר.  הסיפור ב"Gawker" >> טרנד הטוויטר עדיין מסרב לגווע, וכעת, משפשט ואחז גם בעיתונות המסורתית, נשאלת השאלה: על-פי אילו קודים אמורים לנהוג עיתונאים מכובדים בעודם מעדכנים את המזדנבים שלהם בזוטות שאורכן לא יותר מ-140 תווים? על-פי ממצאיו של גו סטראפ, שהתפרסמו ב"אדיטור ופבלישר", בין העיתונים שנוהגים חומרה יתרה עם כתביהם בכל הנוגע לכתיבה בפלטפורמות בלתי רשמיות אפשר למצוא את ה"וול-סטריט גורנל", ה"וושינגטון פוסט" וה"לוס-אנגלס טיימס". ה"ניו-יורק טיימס", לעומת זאת, מחמיר פחות. כתוצאה מכך, מספר סטראפ, כבר הספיק העיתון לסבול מכמה מקרים שבהם דלף לטוויטר מידע מישיבות המערכת.  מאמרו של סטראפ ב"אדיטור ופבלישר" >> אחרי עיתוני ה"מטרו", מגיע תורו של עיתון ה"טקסי". בהודו הושק השבוע "MumBaee", עיתון חדש שיוצא לאור בלמעלה מ-30 אלף עותקים על-ידי איגוד נהגי המוניות של מומבאי, ומחולק חינם לנוסעי צי הרכב העצום שלו.  הידיעה ב"אינדיה ניוז" >> חביב המדור, איש התקשורת הפופולרי גלן בק, שנוטה לזרוע היסטריה, להפיץ תיאוריות קונספירציה ולפרוץ בבכי במסגרת תוכניתו בערוץ פוקס ניוז, התארח השבוע בתוכנית "The View" וקיבל על הראש מחבורת הקצקעס שיושבות בפאנל. בין השאר כונה בק על-ידי וופי גולדברג "A lying sack of dog mess", שזו הדרך האמריקאית להגיד למישהו בטלוויזיה שהוא חתיכה של חרא. משם זה רק הלך והידרדר.  וופי אומרת לגלן בק מה היא חושבת עליו >>
article 15: 
אתה חייב לסכם את המאמר הבא במשפט אחד.
בג"ץ 8091/06 בפני: כבוד השופט ד חשין העותרים: 1. נ.ט.ו. רשתות גלובליות (ישראל) בע"מ 2. N.T.V Hungry Commercial Limited Liability Company נ ג ד המשיבים: 1. שר התקשורת 2. המועצה לשידורי כבלים ולשידורי לווין 3. ערוצי זה"ב ושות 4. מת"ב-מערכות תקשורת בכבלים בע"מ 5. תבל-תשדורת בינלאומית בישראל בע"מ 6. די.בי.אס. שרותי לווין (1988)בע"מ 7. וש טלקנל בע"מ עתירה למתן צו על תנאי וצו ביניים העותרת 1 היא נציגה בישראל של העותרת 2, חברה זרה המפעילה את ערוץ NTV-MIR, (להלן: הערוץ). העותרות מבקשות צו על תנאי המורה למשיב 1 לנמק מדוע לא יעניק להן, באמצעות משיבות 6-3, היתר לכלול פרסומת ישראלית בשידורי הערוץ. כן מבקשות הן צו על תנאי שיורה למשיבה 2 (להלן: המועצה) לשקול מחדש את החלטתה האוסרת על הערוץ להמשיך ולשלב פרסומות ישראליות בשידוריו, ולהאריך את המועד שנקבע להפסקת שידור פרסומות אלו. כן התבקש צו ביניים, שיורה למועצה שלא לאכוף על משיבות 3-6 את החלטותיה האוסרות על הערוץ שידורי פרסומת ישראלית, ויורה גם לאחרונות שלא לבצע החלטות אלה. העתירה באה בעקבות ס 6כד(א) לחוק התקשורת (בזק ושידורים), תשמ"ב-1982 הקובע כי בעל רישיון כללי לשידורי כבלים לא יכלול פרסומת בשידוריו ובעקבות בג"ץ טלקנל בו הורה בג"ץ לערוץ RTVi (המיועד בעיקר לציבור בישראל או לחלק ממנו) על איסור פרסומת, לאחר מתן 3 חודשי התארגנות, שבעקבותיו הודיעה המועצה למשיבות 3-6 כי הן נדרשות לפעול להפסקת שידורי פרסומות ישראליות גם בערוץ NTV, עד 4.10.2006. בית-המשפט העליון דחה את הבקשה למתן צו ביניים ופסק כי: הנחת המוצא היא, כי שידורי ערוץ NTV מיועדים בעיקרם לציבור בישראל או לחלק ממנו. משכך, ולאור בג"ץ טלקנל, אין הערוץ רשאי לכלול בשידוריו פרסומות ישראליות. לפיכך, אין מקום ליתן צווי ביניים כמבוקש, שכן הדבר יאפשר לערוץ NTV להמשיך ולשדר פרסומות ישראליות בניגוד לחוק. מסקנה זו מתחזקת לאור ההפליה שתיווצר אם יינתן הצו המבוקש, בין ערוץ NTV לערוצים זרים אחרים, שהאיסור לשדר פרסומות ישראליות חל אף עליהם. אין דומה הפליה פסולה זו להבחנה הכשרה והמותרת שבין ערוצים אלה לבין הערוץ שמפעילה טלקנל, בהיות האחרון ערוץ ייעודי, המורשה לפי חוק לשדר פרסומות. אף בקשת העותרות לדחות את המועד שהחל ממנו אסור יהיה לערוץ לשדר פרסומות ישראליות נדחתה, שכן נמצאים אנו מעבר לתקופת שלושת החודשים שבהם היה על העותרות להתארגן לקראת אכיפת האיסור על שידור פרסומות ישראליות בערוץ. היעתרות לבקשת העותרות תיצור הפליה בין הערוץ לבין ערוצים אחרים, שנאלצו להסתפק בשלושה חודשי התארגנות. סיכויי העתירה קלושים ככל שהיא נוגעת לבקשה להתיר שידור פרסומות ישראליות עוד בטרם נתן המשיב 1 החלטה בעניין זה. אשר למאזן הנוחות, אין צורך להכריע במחלוקת שבין העותרות לבין טלקנל בעניין זה. האיסור על שידורים המיועדים בעיקרם לציבור בישראל או לחלק ממנו, אינו מופנה אך כלפי העותרות, אלא על כל ערוץ המשדר שידורים כאלה. לפיכך, אף אם נניח כי הערוץ ייפגע כתוצאה מהאיסור על שידור פרסומות ישראליות, הרי שפגיעה זו היא בבחינת תוצאה טבעית של אכיפת החוק. בדיוק לשם מזעור פגיעה אפשרית מעין זו נועדו 3 חודשי ההתארגנות. לקריאת פסק הדין המלא
article 16: 
אתה חייב לסכם את המאמר הבא במשפט אחד.
האירוע הגדול הראשון שצריכה הייתי לסקר ככתבת "די-צייט" שזה עתה הגיעה לישראל היה הטבח שביצע ברוך גולדשטיין בחברון. כבר אז הבחנתי באופיים המיוחד של דיווחי הטלוויזיה הישראלית. במשך ימים שלמים שודרו דיווחים מיוחדים על הנושא, אותן תמונות זוועה הוצגו שוב ושוב לפרטי פרטיהן. אופי דומה לובש סיקורן של התקפות מחבלים על אזרחים ישראלים – מוצגים צילומים ארוכים וקלוז-אפס ממקום התרחשות הרצח. לאחר רצח רבין ראיתי כיצד נוטלת על עצמה הטלוויזיה את תפקיד הפסיכותרפיסט של עם שלם. מי שהיה משותק מרוב אבל יכול היה להשתתף בהתרחשויות ולהתייחס יום ולילה מול המסך הקטן. העובדה שמהדורת "מבט" עוסקת במשך קרוב לשעה אך ורק בהתרחשויות בישראל ובאזור נותנת לצופה, לעתים קרובות, את התחושה שהוא נמצא במרכז העולם. העורכים במערכת לענייני פנים נאלצים להזכיר מדי פעם שיש סכסוכים, משברים קואליציוניים או בחירות גם במקומות אחרים בעולם.   מרחק זה מכביד במדינה שבה החדשות נשמעות מדי שעה, אפילו בזמן נסיעה באוטובוס ציבורי. אכן, קורה כאן לא מעט, אולם גם כלי התקשורת מדווחים הרבה מאוד. שני העיתונים היומיים הגדולים, "ידיעות אחרונות" ו"מעריב", נאבקים על התפוצה, ומאבק זה משתקף, כמו בכל מקום, בעיקר בכותרות צעקניות ולאו דווקא בעליית רמת הכתיבה העיתונאית. פירושו של דבר הרבה "בלה-בלה", שבארצות אחרות מופץ על-ידי "העיתונות הצהובה". מאידך, אין בישראל, למרבה המזל, אף לא עיתון אחד מסוג ה"בילדצייטונג" הגרמני או "הסאן" האנגלי. לעיתונות ה"בלה-בלה" יש לשייך, בעיני, גם את העיסוק הרעשני במשפחת נתניהו. אין ספק שראש הממשלה, הדוגל בסגנון פוליטי פסבדו-אמריקאי, הביא זאת על עצמו. אולם, אפילו כמשקיפה מן הצד אינני יכולה להשתחרר מהחשד שאילו היה זה שמעון פרס שהיה מבזבז 3,000 דולר בבית-מלון בדאבוס, היתה לכך תהודה פחותה בהרבה. במקרה זה, ייתכן שהגישה התקשורתית השלילית, שנתניהו כה מרבה להתלונן עליה, מילאה בכל זאת תפקיד מסוים, אם כי קטן, שכן יש מספיק סיבות אחרות, ראויות, לדיווח ביקורתי. התחרות על התפוצה מוליכה, לעתים, לפרסום סנסציות שהאקטואליות שלהן אינה עולה על 24 שעות. אולם כיוון שידיעות ישראליות המוצגות כחשובות מאומצות כמעט מיידית על-ידי כתבי העיתונות הבינלאומית, מופיעים בתקשורת האירופית והאמריקאית דיווחים על אודות אירועים שכבר אינם אקטואליים. לדוגמה, דיווח על ראיון עם פרופ זאב מעוז, מנהל המכון ללימודים אסטרטגיים באוניברסיטת תל-אביב, שבו הוא מתייחס במלוא הרצינות לאפשרות של פוטש צבאי בישראל, הופיע ביומון הגרמני "פרנקפורטר אלגמיינה צייטונג", אף שבאותה עת שוב לא זכה כלל לתשומת לב ציבורית. דיווח זה הוביל לקריאה טלפונית אלי ממרכז השבועון "די-צייט" בגרמניה, שעורכיו רצו מאמר מפורט בנושא לשבוע לאחר מכן. לאחר כמה וכמה שיחות עם "יודעי דבר", אושר לי את אשר כבר שיערתי קודם לכן: שהנושא הוא "זבוב שתוחלת חייו היא יום אחד", כפי שאופייני לתנאי התקשורת הישראלית. אך כיצד להבהיר זאת למערכת שבועון הבית שלי, שעורכיו קראו זה עתה על הנושא בעיתון היומי החשוב בגרמניה? לא כל מה שהתקשורת הישראלית מייצרת מדי יום ביומו הוא באמת "אקטואלי" כפי שהוא מוצג. לעבוד ככתבת חוץ עבור שבועון מסוג "די-צייט" משמעו לדווח על התפתחויות ארוכות טווח. אולם, משום שכל העת מועברים מישראל כל-כך הרבה דיווחים אקטואליים, עלי ללחוץ על המערכת בהמבורג שוב ושוב שגם לה כדאי לפרסם נושאים חשובים שהם עדיין בלתי ידועים, ושאנחנו יכולים להדפיסם ראשונים. ברם, אם מתפוצץ מטען חבלה או יש התנגשויות אלימות, אין ברירה אלא להזיז מאמר מתוכנן על תום עידן הקיבוצים או על הקוניקטורה בתחום הטכנולוגיה המודרנית, לטובת המצב ה"אקטואלי באמת". גיזלה דאכס היא כתבת השבועון הגרמני "די-צייט" בישראל גיליון 9, יוני 1997
article 17: 
אתה חייב לסכם את המאמר הבא במשפט אחד.
בדירתה של השחקנית אלפרידה ריטר, שזה עתה חזרה מרוסיה. מזוודות פרוקות למחצה. העיתונאים פיקסל, פייגל והלברשטאם מנופפים בזרועות ומציפים אותה בשאלות. שלושתם ביחד (בערבוביה): יש לך סימנים של הנאגאייקות [שוט רוסי]? בואי תראי אותם? אנו רוצים פרטי פרטים, details. איך הייתה המוסקוואיות? מה הרשמים שלך? את בוודאי סבלת נורא, את שומעת, בוודאי ס ב ל ת? פיקסל: תארי כיצד התייחסו אליך כאל אסירה! פייגל: אנא ספרי על רשמייך עבור מהדורת הערב! הלברשטאם: תארי עבור מהדורת הבוקר מה הייתה האווירה בדרך חזרה! אלפרידה ריטר (במבטא צפון גרמני ובחיוך): רבותי, אני מודה לכם על העניין הרב, זה באמת נוגע ללב, שהווינאים האהובים שלי שמרו את אהדתם אלי. אני מודה לכם מכל הלב, שכל כך טרחתם באופן אישי. הייתי בשמחה גם מחכה עם פריקת המזוודות, אולם אינני יכולה לומר לכם אלא שהיה מאוד מאוד מעניין, ששום דבר רע לא קרה לי ושהנסיעה חזרה היתה אמנם ארוכה, אבל אפילו לא במקצת קשה, ושאני (בטון שובב) מאוד שמחה להיות שוב בווינה האהובה. האלברשטאם: מעניין—כלומר הנסיעה חזרה היתה ארוכה—את מוכנה להודות בכך? פייגל: היא אמרה קשה. פיקסל: חכו רגע, את ההקדמה כתבתי כבר במערכת—רק רגע—(כותב)—מיסורי השבי הרוסי נפדתה, ולאחר נסיעה ארוכה וקשה הגיעה סוף-סוף ליעדה. האמנית הגירה דמעות שמחה, ביודעה על היותה שוב בעירה האהובה וינה. אלפרידה ריטר (מאיימת עם האצבע): דוקטור שלי, דוקטור שלי, את זה לא אמרתי, להיפך, אני אמרתי שבכל הקשור אלי אינני יכולה להתלונן על כלום. פיקסל: אהה! (כותב) האמנית מתבוננת כעת אחורה בשוויון נפש אירוני מסוים על מה שעבר עליה. אלפרידה ריטר: אבל מה זה?—אני חייבת לומר—לא, דוקטור, אני מזועזעת. פיקסל (כותב): אבל אז—כשהמבקר רענן את זיכרונה, היא ביטאה זעזוע. במלים נרגשות תארה ריטר כיצד ניטלה ממנה כל אפשרות להתלונן על היחס לו זכתה. אלפרידה ריטר: אבל דוקטור, מה אתה מנסה לעשות?—אני בשום אופן לא יכולה לומר... פיקסל: היא אפילו לא יכולה לומר. אלפרידה ריטר: אבל באמת—אני לא יכולה באמת לומר. הלברשטאם: אבל באמת, את לא יודעת שאפשר לומר הכל?! חברה יקרה, הביטי, קהל הקוראים רוצה לקרוא, את מבינה. את י כ ו ל ה לומר. אצלנו בוודאי, ברוסיה אולי לא, כאן תודה לאל יש זכות דיבור, לא כמו ברוסיה. כאן השבח לאל ניתן לומר הכל על המצב ברוסיה. האם ברוסיה התעניין עיתון כלשהו בך כמו כאן. נו אז! פייגל: ריטר, גלי תבונה. האם את חושבת שקצת פרסומת תזיק לך במקום שבו את עוד מתכוונת להופיע? נו אז! אלפרידה ריטר: אבל רבותי—אני לא יכולה—זה הרי מצוץ מהאצבע—לו הייתם רואים זאת בעצמכם—לו הייתה לי אפילו תלונה מזערית על הצקות ברחוב או במשרדים —אתם מעלים על דעתכם שהייתי שותקת? פיקסל (כותב): רועדת עדיין מהתרגשות, נזכרת ריטר כיצד ההמון ברחוב מעך את אצבעותיה, כיצד הציקו לה במשרדים כאשר העזה להביע תלונה מזערית וכיצד היא היתה חייבת לשמור על שתיקה בנוגע לכל החוויות האיומות הללו. אלפרידה ריטר: אבל דוקטור, אתה חומד לצון. אני יכולה לומר לכם אפילו שהשוטרים באו מאוד לקראתי, הושיטו יד היכן שיכלו. לא היתה לי בעיה כלשהי לצאת החוצה לכל מקום שרציתי, ולחזור הביתה אחר כך, אני מבטיחה לכם, לו הייתי מרגישה אפילו לשנייה אחת כאסירה... פיקסל (כותב): האמנית מספרת, שבמקרה אחד כאשר היא ניסתה לצאת החוצה, באו השוטרים לקראתה, אחזו בה בידה והחזירו אותה הביתה, ושלמעשה חיה חיי אסירה... אלפרידה ריטר: כעת אני באמת כועסת—אין זו אמת רבותיי-אני מוחה! פיקסל (כותב): היא באמת כעסה, בהיזכרה בחוויות אלה, במחאותיה חסרות הטעם. אלפרידה ריטר: אין זו אמת רבותיי! פיקסל (כותב): לא אמת? מה זאת אומרת לא אמת? כל מלה שכתבתי יצאה מפיך. מערכה ראשונה, תמונה 14, מתוך "ימי האנושות האחרונים: טרגדיה בחמש מערכות עם פתיח ואחרית דבר" מאת קארל קראוס, בתרגומה של ד"ר איריס רחמימוב מאוניברסיטת תל-אביב, מובאת כאן באדיבות האוניברסיטה Karl Kraus, Die Letzten Tage der Menschheit: Tragödie in fünf Akten mit Vorspiel und Epilog Edition 1926 (Die Fackel Wien, Leipzig) מה שנשמיד / אורן פרסיקו מי שצורך תקשורת באופן ביקורתי, חב חוב עצום לקרל קראוס גם אם מעולם לא קרא מילה אחת שכתב
article 18: 
אתה חייב לסכם את המאמר הבא במשפט אחד.
חברות וחברים, בדרך לניצחון נוסף באחד המאבקים שלנו! דיווחנו לכם על זה ראשונים עוד כשזה היה בתנור, אך כעת זה סופי: מבקר המדינה קובע בדוח רשמי כי על כל איש ציבור לפרסם מדיניות למחיקת פוסטים ביקורתיים בדפיו הציבוריים, וכי חסל סדר חסימה שרירותית!  השנה אספנו יחד אתכם מידע על פוליטקאים שחוסמים אזרחים בעמודי הפייסבוק שלהם – ללא אזהרה מראש, וללא כל סיבה מוצדקת. כלומר מגיבים שלא התבטאו באלימות, אלא רק העבירו ביקורת מנומסת או שאלו שאלות – אוידו מדפים שאנו מממנים באמצעות כספי מיסים. אותם גולשים נחסמו מדפים שלא דנים בהם על עיצוב הסלון, אלא על התנהלות ציבורית. פנינו לוועדת האתיקה של הכנסת בנושא – וחסמו אותנו. עיתונאים אחרים? צחקו עלינו. לבסוף ערכנו סקר חסימות גדול יחד עם אסתי סגל, ופנינו למבקר (יחד עם רבים אחרים שנחסמו). כעת מבקר המדינה מתקין כללים דיגיטליים מעולים! "מניעת ביקורת לא נוחה לאיש הציבור או לגוף הציבורי" הוא אומר, אך אינה סיבה המצדיקה חסימה. לדברי המבקר, יש לנקוט תחילה ב"אמצעים שפגיעתם בחופש הביטוי פחותה, כמו מתן אזהרה או חסימה מוגבלת בזמן". המבקר קבע כי על גוף ציבורי או איש ציבור המפעיל דף פייסבוק ציבורי לפרסם מדיניות בדבר השימוש בדף ולקבוע נהלים. "על נוהלי השימוש לעלות בקנה אחד עם הזכות לחופש הביטוי ולכלול אמצעי תגובה מידתיים שיינקטו נגד המפרים את מדיניות השימוש בדף, כגון אזהרה קודם מחיקה או חסימה לזמן מוגבל בתגובה על ההפרות הראשונות". עוד הוא קובע שהסנקציות צריכות להיות מנומקות ויש לתעד את הטלתן. הכנסת והפוליטיקאים עלולים לא לאמץ את הנחיות המבקר בנושא. אך כעת עתירה שתוגש לבית המשפט בנושא תוכל להישען על פסיקתו! במיוחד מול שרים וראשי ערים (מול הח"כים פסיקת המבקר היא יותר בגדר המלצה, בניגוד לרשות המבצעת). אז מי מרים את הכפפה?   
article 19: 
אתה חייב לסכם את המאמר הבא במשפט אחד.
אם תמונה שווה אלף מלים, אולי אפשר להסתפק בטקסט? מתברר שזאת עמדתו של ה"ניו-יורק טיימס". קוראיו של העיתון האמריקאי יכלו לקרוא שאת השער של הגיליון החדש של "שרלי הבדו" תעטר דמותו של הנביא מוחמד, בעינו דמעה, בידיו השלט "Je suis Charlie" ומעליו הכיתוב "הכל נסלח". אבל את הקריקטורה עצמה לא יכלו לראות. המאמר של רייצל דונאדיו מה-12.1.15 מתאר את ישיבת המערכת של 25 הניצולים מהטבח בשבועון הסאטירי, שהתנהלה במשרדי העיתון "ליברסיון", שהתנדב לספק את האכסניה הזמנית. בסיום הישיבה המוצלחת, כותבת דונאדיו, "בשמחה אם גם באירוניה", הם פרצו בקריאות "אללהו אכבר". המאמר מלווה בשלוש תמונות, באחת מהן נראים הניצולים העמלים על הגיליון שיודפס בחמישה מיליון עותקים, במקום 60 אלף שבשגרה. אבל הקריקטורה שבמרכז העניין, כמו גם הקריקטורות האחרות של מוחמד שפירסם "שרלי" בעבר, אינן ביניהן. צריך סיבה טובה כדי לא לכלול את הקריקטורות בכתבה הזאת ובדיווחים השונים על הפיגוע. האם הסיבה של ה"טיימס" היתה טובה דייה? רבים חשבו שלא. האומבודסמן של העיתון, מרגרט סליבן, הקדישה שני טורים לעניין. את ההחלטה לא לפרסם קיבל העורך הראשי דין באקט, היא כותבת, ונימק זאת כהתחשבות בקוראים: "יש לנו סטנדרט שמשמש אותנו נאמנה כבר זמן רב: יש הבדל בין עלבון שלא לצורך לבין סאטירה. רוב הקריקטורות הן עלבונות שלא לצורך". באקט הכחיש כי מדובר בכניעה לפחד מפני פעולת תגמול או דאגה לשלומם של אנשי ה"טיימס" ברחבי העולם. התייעצתי עם אנשי הדסק הבינלאומי, סיפר העורך, ואלה אמרו שהם אינם חוששים. ההחלטה היתה עקרונית, הצהיר. אפשר להבין זאת: ה"טיימס" לא היה מוצא לנכון לפרסם קריקטורות כאלה בימים כתיקונם, אז מדוע היום? אלא שאם אפשר להצדיק את אי-הפרסום של הקריקטורות הקודמות של "שרלי" בדיווחים לאחר הפיגוע, כאשר הפוקוס החדשותי היה הטבח עצמו והתמונה המרכזית היתה זירת האירוע רווית הדם, הרי כאשר במוקד נמצא הגיליון החדש, הדיווח ללא השער המדובר מעורר תחושת צדקנות יותר מאשר כבוד לקוראים רגישים. ואולי גם הערך החדשותי של הקריקטורות אינו מחריג אותן מההתנהלות בשגרה ואינו מצדיק את הפגיעה האפשרית ברגשות הקוראים? המוטו של ה"ניו-יורק טיימס", שמופיע בראש כל מהדורה, הוא "כל החדשות שראויות לדפוס". לפנינו, אם כן, דילמה בין "כל החדשות" לבין "הראויות לדפוס". כספינת הדגל של העיתונות האמריקאית, ה"טיימס" מושך תשומת לב רבה יותר, ובהתאם גם מעניק תשומת לב יתרה להצדקת החלטותיו. אבל כלי תקשורת אחרים נהגו באופן דומה. גם הרשתות CNN ו-NBC, כמו גם הסוכנות AP, לא פירסמו את הקריקטורות. "וושינגטון פוסט" נמנע בתחילה מפרסום הקריקטורות הישנות, בדומה ל"טיימס", מתוך רגישות לקוראיו (למעט במאמר דעה, בהחלטה של עורך הדעות), אבל בדיווחו על הגיליון החדש של "שרלי" הביא את תמונתו, וכך נהג גם ה"וול-סטריט גורנל". בטורה השני, לאחר הדיווח על השער של "שרלי", סברה האמבודסמן סליבן שה"טיימס" היה צריך להכריע באופן דומה: "קוראי העיתון לא היו צריכים ללכת למקום אחר כדי למצוא את התמונה". ייתכן של"ניו-יורק טיימס" היה קל לדבוק בעקרון אי-הפרסום מפני שעם האינטרנטיזציה של התקשורת, קשה להאמין שגם הקוראים הנאמנים ביותר לא נחשפו לתמונות. אפילו עיתונם האהוב סיפק קישור לתמונת השער החדש; כך הקוראים נחשפים למלוא האינפורמציה, בעוד שהעיתון יכול לשמור על העמדה הבלתי מתפשרת. אפשר לתהות: האם ההחלטה של באקט היתה נותרת בעינה גם בעידן לא מקוון, עת הקוראים היו תלויים במידה רבה בעיתון כדי להיחשף לתמונת השער של "שרלי"? כלי תקשורת אחרים הציגו עמדה עקרונית שונה בתכלית. פלטפורמות אינטרנטיות כמו "הפינגטון פוסט" ו"באזפיד" פירסמו את הקריקטורות מלכתחילה ובהבלטה. נח שכטמן, עורך ב"דיילי ביסט", שפירסם פאנל של הקריקטורות, אמר ל"קולומביה גורנליזם ריביו" ש"כלי תקשורת שמחליטים שלא לפרסם את התמונות האלה או לטשטשן ראויים לגינוי". עיתונים מרכזיים באירופה פירסמו גם הם את הקריקטורות, ביניהם "פרנקפורטר אלגמיינה צייטונג" הגרמני, "נויה זוריצר צייטונג" השווייצרי, "קוריירה דלה-סרה" האיטלקי וכמובן "לה-מונד" הצרפתי. אבל דווקא העיתון הדני "יילנדס פוסטן", שב- 2005 פירסם 12 קריקטורות של מוחמד שעוררו מהומה רבתי, שמר הפעם על שתיקה ויזואלית. העורך יורן מיקלסן מצוטט ב"קולומביה גורנליזם ריביו" כאומר: "אני שומר על זכותי כעורך לפרסם בעתיד קריקטורות מכל הסוגים. אבל לא עכשיו. האמת היא שמבחינתנו זה יהיה חסר אחריות לגמרי לפרסם כעת קריקטורות ישנות או חדשות של הנביא. רבים לא ירצו להודות בכך. אני מודה בכך, הגם שבחוסר רצון".
article 20: 
אתה חייב לסכם את המאמר הבא במשפט אחד.
מהו מדור "הגנזך" דו"ח כספי, 2008 דו"ח כספי, 2009 דו"ח כספי, 2010 דו"ח כספי, 2011 דו"ח כספי, 2012 דו"ח כספי, 2013 דו"ח כספי, 2014 דו"ח מילולי, 2008 דו"ח מילולי, 2009 דו"ח מילולי, 2010 דו"ח מילולי, 2011 דו"ח מילולי, 2012 דו"ח מילולי, 2013 דו"ח מילולי, 2014 תקציר הליכי ביקורת מטעם רשם העמותות, 2015 חמשת מקבלי השכר הגבוה בעמותה, 2009 חמשת מקבלי השכר הגבוה בעמותה, 2010 חמשת מקבלי השכר הגבוה בעמותה, 2011 חמשת מקבלי השכר הגבוה בעמותה, 2013 חמשת מקבלי השכר הגבוה בעמותה, 2014 עמותת יתדות תשמ"ו להחדרת ערכי היהדות: תעודת רישום, 1986 נסחי חברה, יתדות ת.ש.מ.ו הוצאה לאור ופרסומים בע"מ: 22.4.18 | 8.4.21 עשיית שימוש כלשהו, לרבות עיון, קריאה והסתמכות על מסמכים כשהם לקוחים מתוך מדור זה, היא בבחינת הסכמה מכללא מצדו של עושה השימוש לעשות זאת באופן הוגן וסביר ובהתאם לכל דין, תוך הימנעות מהפרת זכויות כלשהי. המסמכים הנכללים במדור מפורסמים כפי שנתקבלו, ול"הצלחה" ו/או ל"העין השביעית" אין ולא תהיה כל אחריות ו/או שליטה על תוכנם, צורתם, שלמותם וכיו"ב. גולשים המחזיקים בידיהם מסמכים שיש תועלת בחשיפתם לאור השמש מוזמנים לפנות אלינו ולמסור אותם באמצעות כתובת האימייל contact@the7eye.org.il
article 21: 
אתה חייב לסכם את המאמר הבא במשפט אחד.
גון סטיוארט, מנחה ה"דיילי שואו" בערוץ קומדי-סנטרל, הוא הסטיריקן המצליח והמפורסם ביותר בארה"ב. סקרים ומחקרים טענו כי התוכנית בהגשתו שקולה למשדרי חדשות רגילים מבחינת היקף המידע המוצעת לצופים, וכי עבור נתח גדול של צופי הטלוויזיה האמריקאים היא משמשת ספק המידע העיקרי של אקטואליה.  לכבוד פרשת האזנות הסתר, המאיימת על אחיזתו של רופרט מרדוק באימפריית העיתונות הגדולה בעולם, כמה קטעים מן התוכנית העוסקים באיל התקשורת – מ-2003 ועד לפרשה הנוכחית. קטעי הווידיאו מובאים כאן בהתאם לרשיון השימוש באתר התוכנית. The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook
article 22: 
אתה חייב לסכם את המאמר הבא במשפט אחד.
 "תולעת המשפט" הוא פרויקט ביג דאטה שנועד "להנגיש בצורה פתוחה וגולמית נתונים על הנעשה בבתי-המשפט בישראל", כך על-פי הצהרת הכוונות של מייסדו, אנדי וורמס. וורמס שוחח על הפרויקט ועל תפיסת העולם שמאחוריו ב"קול העין", תוכנית הרדיו של "העין השביעית" וקול-הקמפוס. להלן גרסה ערוכה של השיחה שקיים איתו המנחה איתמר ב"ז. "תולעת המשפט", מספר וורמס, עושה שימוש במאגר הנתונים של אתר האינטרנט של הרשות השופטת, המציג מידע על התיקים המשפטיים הנידונים בבתי-משפט ברחבי הארץ. "תולעת המשפט עושה דבר מאוד פשוט: היא לוקחת את כל הנתונים ומכניסה אותם לגיליון אלקטרוני, כלומר לאקסל, כך שכל אחד יוכל לעבוד על זה עם כלים סטטיסטיים ומספריים ולעשות את הבדיקות שהוא מעוניין בהן ולהגיע למסקנות". איזה סוג של מסקנות אפשר להסיק מהמידע שהנגשת עד עכשיו? "למשל, כמה תיקים נפתחים בכל בתי-המשפט, כמה שופטים מטפלים בכמה תיקים, ובאיזה סוגים של תיקים. פרסמנו גם רבע מיליון רשומות של מינויים מקצועיים בשכר שנעשו בבתי-המשפט – בתי-המשפט בארץ, כשהם מנהלים תיקים, ממנים אנשי מקצוע כמו רופאים או עורכי-דין שמסייעים בתיק. "פעם פנה אלי עיתונאי שרצה לבדוק האם יש דפוסים שחוזרים על עצמם כשבתי-המשפט ממנים אנשי מקצוע – למעשה הוא רצה לבדוק האם יש איזושהי קומבינה שלפיה אנשי מקצוע מסוימים מקבלים הרבה יותר מינויים מאנשי מקצוע אחרים. לשמחתנו לא יצא מזה שום פרסום כי העיתונאי הגיע למסקנה שאין משהו חריג, שבאמת התיקים מפוזרים באופן די רחב בין מספר גדול מאוד של אנשי מקצוע. הדבר המעניין הוא שיש לנו את היכולת בתור אזרחים ובתור פעילים לבדוק את הרשויות שלנו ולעמוד על תפקודן". למה להנגיש מידע דווקא ממערכת המשפט? "מערכת המשפט היא מערכת מאוד חשובה בישראל, שנוגעת לכל תחומי החיים שלנו – לחיינו הפרטיים, לחיינו העסקיים וליחס בין האזרחים לבין הרשויות. למעשה, זו תמונת ראי של החברה כולה. אפשר לראות באיזה ערים מגישים הכי הרבה תביעות, איזה חברות ביטוח או חברות תחבורה מקבלות הכי הרבה תביעות, מה שיעור התביעות שנמצאות מוצדקות. דרך הסכסוכים, התביעות והתיקים בבתי-המשפט אנחנו רואים תמונת מצב של כל החברה הישראלית". ב"תולעת המשפט" אתה מתבסס על מידע פומבי שהממשלה מנגישה. איזה ציון היית נותן לממשלה בתחום תחזוקת מאגרי הנתונים הפתוחים שלה? "תולעת המשפט סורקת אך ורק את החלק הפומבי של אתר בתי-המשפט. לחלק החסוי אין לנו גישה. מצד אחד מערכת המשפט, בגלל הטבע והייעוד שלה, וגם בגלל החוקים בארץ, היא אחת המערכות הכי פתוחות בישראל – וכל אחד יכול להיכנס ולמצוא שם נתונים. מצד שני, המערכת מאוד קשה ומסורבלת לשימוש. אין למשל פונקציות של חיפוש או סטטיסטיקות". צריך לציין, מדובר בפונקציות מאוד בסיסיות. אם אני רוצה למשל לראות במערכת "נט-המשפט" את כל ההליכים שקשורים לאהוד אולמרט – אני לא יכול פשוט להקיש כמו בגוגל "אהוד אולמרט" ולקבל את כל התיקים. "זה לא קיים. אתה צריך לחפש את זה ידנית בתהליך מאוד ארוך ומייגע שייקח לך אלפי שאילתות, או שאתה יכול לנסות את מזלך ולשלם כסף למאגרים פרטיים שנמצאים בשימוש של משרדי עורכי-דין, אבל בהם לא כל הנתונים מופיעים – רק מה שיש בו עניין לעורכי-דין. "עורכי-דין בדרך כלל מתעניינים במקרים שבהם בית-המשפט הגיע לפסק דין והפעיל עקרונות משפטיים. לעומת זאת, בתולעת המשפט אפשר למצוא גם תיקים שהסתיימו בפשרה, שאין בהם בדרך כלל עניין משפטי – אבל לפעמים אפשר לגלות בהם דפוסים. למשל, חברה שמגיעה ליותר מדי פשרות – יכול להיות שהיא פועלת לפי שיטת מצליח ולא מטפלת בלקוחות שלה בצורה הגונה". מה גרם לך להקים את האתר? "האתר הוקם בהשראת הסדנא לידע ציבורי, עמותה שעוסקת בהנגשת מידע ממשלתי. השתתפתי פעם בהאקתון שלהם, הם עושים דברים דומים עם מאגרים אחרים, כמו מאגרים של רשויות הבנייה והתכנון ומאגרים של תאונות דרכים. הנושא עלה – ולקחתי את זה לאט-לאט. "תולעת המשפט נמצאת בקשר עם מספר חוקרים באקדמיה, עיתונאים ופעילים שעושים שימוש בנתונים כדי לבדוק את הנושאים שמעניינים אותם. זה פרויקט מאוד צעיר שפועל עם מעט משאבים, אז בינתיים זה לא הניב שום פרסום, אבל יש הרבה אנשים שמתעניינים ועובדים עם זה". שלוש שנים מהיום, איך היית מדמיין את "תולעת המשפט"? "בעוד שלוש שנים, אם יהיו זמן ומשאבים, תולעת המשפט תשקף באופן מלא את כל הפרטים שקיימים באתרי הממשלה, וגם תתעדכן בזמן אמת כך שניתן יהיה לראות היום את כל מה שקרה אתמול במערכת המשפט". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס מדי שבוע בימי חמישי בשעה 12:00, וזמינה להאזנה באתר התחנה ובאתר "העין השביעית". ניתן גם להתחבר לפיד ה-RSS של "קול העין" באתר icast. עורכת מוזיקלית: חן ליטבק.
article 23: 
אתה חייב לסכם את המאמר הבא במשפט אחד.
 חיים זיסוביץ משוחח עם השופט בדימוס מישאל חשין ועם העיתונאי מוטי קירשנבאום, על הסוגיות שמעוררות ההדלפות של תמלילי החקירה של ראש הממשלה אהוד אולמרט. האם הפרסום פוגע בהליך המשפטי, ולמי יש אינטרס להדליף את החומרים?  התקשורת פרסמה בהבלטה סרטון וידיאו שצילמה נערה פלסטינית בשליחות ארגון "בצלם", המתעד חייל צה"ל יורה כדור גומי בעצור פלסטיני כבול. חיים זיסוביץ משוחח עם אורן יעקובוביץ מ"בצלם", אור הלר מערוץ 10 ויועצת התקשורת אמילי עמרוסי (לשעבר דוברת מועצת יש"ע): האם ראוי שהתקשורת תעשה שימוש בחומרים "מטעם", שיכול להיות שנערכה בהם מניפולציה?  "עם כל הקושי, אני חייב להצטרף למבקרים כולם... לפעמים גם הקונצנזוס יכול להיות צודק". יאיר גרבוז על התוכנית "הפוליגרף", על הטלוויזיה כמשק אוטרקי ועל סיום עונת השידורים של "תיק תקשורת". התוכנית תשוב בתום הפגרה.
article 24: 
אתה חייב לסכם את המאמר הבא במשפט אחד.
שכר הח"כים יעלה השבוע בכ-1,300 שקלים. את זה אתם כבר יודעים. אבל מה היה קורה אילו הח"כים היו מקבלים את המלצת הוועדה שהם בעצמם מינו לענייני התנאים שלהם? בדקנו: השכר היה עולה במצטבר, מאז 2015, בכ-680 שקל בלבד, במקום בכ-5,300 ש"ח. הפעם ב #טרחנות_לשבת החלטנו לבדוק מה היה קורה אם הח"כים לא היו קובעים לעצמם את השכר. * ועדה ציבורית שמינתה הכנסת דנה בסוגיית השכר במשך חודשים רבים, ולבסוף קבעה כי על השכר להיות מוצמד למדד המחירים לצרכן (יוקר המחיה) ולא לשכר הממוצע במשק. כתוצאה מכך, שכר הח"כים היה אמור להפסיק לזנק מדי שנה, מעשה שחברי הכנסת לא היו מוכנים לסבול. אז מה עשו? ועדת הכנסת בראשות דוד ביטן פשוט דחתה את המלצתה של הוועדה ב-2015. במקום זאת, הח"כים קבעו כי השכר יוצמד לשכר הממוצע במשק.  המשמעות הישירה: העלאת שכר של בין 700 – 1400 ש"ח בחודש מדי שנה. יש לציין כי חברי אופוזיציה מהמחנה הציוני, יש עתיד ומרצ נלחמו, ללא הצלחה, בניסיון לקבל את המלצות הוועדה הבלתי תלויה. בהערכה שביצענו, מצאנו כי אם הצמדת השכר הייתה מתקבלת כפי שהציעה הוועדה – לפי מדד המחירים – השכר בין שנת 2015 לשנת 2020 היה עולה בכ-680 שקל (במקרה שמדד ירד השכר היה אמור לקפוא). פתרון ביניים שניתן היה לאמץ, הוא תמהיל של הצמדת השכר הממוצע ויוקר המחייה, וכך לקבל העלאה ריאלית, אך מתונה יותר לאורך השנים. בנקודה זו ראוי לציין גם את השרים שסידרו לעצמם מנגנון הצמדה דומה, פשוט כי הם חששו שהח"כים "הרגילים" ירוויחו יותר מהם.  לפני שנתיים פעלו השרים מול ועדת הכספים כדי לסדר לעצמם העלאה רטרואקטיבית באותה שנה של כ-5,000 שקל בחודש, סכום הנושק לשכר המינימום בישראל (5,300 שקל), יחד עם הצמדה דומה – לשכר הממוצע. כתוצאה, שכר השרים זינק מ-39,236 ל-44,200 ש"ח. לאחר העלאה בינואר 2019 והעלאה נוספת בינואר הקרוב, יעמוד השכר על מעל ל-50,000 שקל (כאמור, סכום סופי יקבע בינואר). תארו לכם שאתם יושבים תשעה אנשים בבר, וכל אחד מכם מרוויח שכר מינימום – 5,300 שקל. שכרכם הממוצע הוא גם 5,300 שקל. פתאום נכנס לחדר מנהל בנק, ששכרו עומד על מאתיים אלף שקל בחודש – השכר הממוצע יקפוץ ל-24,770 שקלים!  מנגד עומד השכר החציוני, הקו שחותך באמצע את מקבלי השכר, 50% מהשכירים מרוויחים מתחתיו ו-50% מעליו. במקרה הזה השכר החציוני לא ישתנה, ויישאר על 5,300 שקל. בשונה מהשכר הממוצע שמפורסם פעם בחודש, השכר החציוני מפורסם פעם בשנה, ובשנת 2018, עמד על 7,988 שקל. זאת בשונה מהשכר הממוצע  במשק, שעמד באותה תקופה על 10,584 שקל. בשורה התחתונה: הממוצע רגיש מאד לנתונים קיצוניים, ואם אלו יגדלו ופערי השכר במשק יתרחבו, יעלה גם שכר הח"כים. תמהיל של ממוצע ומדד היה יכול לרסן את הקפיצות האלו, ועדיין לספק העלאת שכר סבירה מדי שנה. * השנה האחרונה הייתה חריגה ביותר והכנסת כמעט ולא עבדה. הח"כים יקבלו העלאה שאף ארגון לא היה מאשר לעובדיו. פנינו לכלל סיעות הכנסת וכרגע מפלגות כחול לבן, ישראל ביתנו והמחנה הדמוקרטי הן היחידות שהסכימו לוותר על העלאת השכר הקרובה. אנו קוראים לשאר חברי הכנסת לפעול באופן דומה. לא עבדתם שנה. העלאה הזו לא מגיעה לכם. 
article 25: 
אתה חייב לסכם את המאמר הבא במשפט אחד.
המחקר מנתח מכתבים שפורסמו ב"הארץ" במחצית הראשונה של 2003. נמצא כי הכותב הממוצע נמנה עם המגזרים החזקים בחברה; שיעור בני הקבוצות המוחלשות נמוך. התפלגות נושאי המכתבים מצביעה על התעלמות מן השסעים החברתיים לטובת מיקוד תשומת הלב בסוגיות פוליטיות/מפלגתיות. כותבים רבים נוקטים לשון "אנחנו", האמורה לכלול את כלל האזרחים. אף שהפרופיל הסוציו-דמוגרפי של החתומים על המכתבים הוא של אליטות, מרביתם מייצרים את הרושם כאילו יש אחידות בתוך החברה הישראלית וכאילו השסעים הפנימיים ממוזערים עד כדי אי-נראות. האויב הערבי נתפס, מכונן ומשועתק כישות שמעברה השני מתגלמת ישות אחידה ולְכידה של "כלל עם ישראל". המחקר נערך במסגרת הסדרה "התקשורת המגזרית בישראל", פרי עבודתה של קבוצת מחקר שקמה בשנת 2003 במסגרת מכון חיים הרצוג.
article 26: 
אתה חייב לסכם את המאמר הבא במשפט אחד.
דייוויד בלאט נראה מהורהר על שער מוסף הספורט של "ידיעות אחרונות". "מחפש תשובה" היא כותרת טובה. כוחה במה שלא נאמר בה. השער מזמין את הקורא למה שנראה ככתבת פרופיל על מאמן מכבי תל-אביב. זהו שער יום חמישי קלאסי של ספורט "ידיעות אחרונות", לקראת משחק היורוליג בערב. העיתון של הקבוצה ממשיך במסורת מופלאה של 40 שנה, ואפילו עם אותו כתב – רפאל נאה. אלמלא התבקש מבט חדש על ספורט "ידיעות", לא היתה סיבה להתעכב על השער יותר משלוש שניות.  דפדוף לעמ 2 הזמין תהיות. מה שהוצג כסיפור מגזיני על בלאט וזכה לכותרת מסוגננת ולתצלום דיוקן מבטיח התגלה כלא יותר מידיעה שגרתית מנופחת. הרבה מלים, מעט חדשות. מאחורי החזות החגיגית התגלתה עבודה עיתונאית לא משכנעת. בלאט עצמו סיפק רק כמה משפטים בנאליים, ייתכן אפילו שנלקחו ממסיבת עיתונאים. האזכור של חילוקי דעות בין ההנהלה למאמן אינו חדש. סימן השאלה שהמערכת הציבה מעל דמותו של בלאט עובר לקוראים. הם אלה שמחפשים כעת תשובה לשאלה מה חידש להם העיתון. ריבוע קטן בעמ 2 הבטיח ראיון על כשלון הקבוצה עם גיא גודס, עוזרו של בלאט. יש רק בעיה קטנה: בשביל לקרוא אותו יש לסגור את העיתון וללכת למחשב, לאתר ynet. בכך מסמן העיתון את האמת שעדיין אין אומץ להודות בה: החיים מתנהלים במקום אחר, או בעצם באתר האינטרנט שלנו. התוכן המוצע ב-ynet נראה מעניין יותר מהאטריות הצפודות שהוגשו בעיתון. ההפניה לאתר כמוה כהודאה באוזלת יד. או אם תרצו, העיתון מובס על-ידי עצמו. רפאל נאה, המסקר הנצחי של מכבי תל-אביב, הוא שם נרדף לעיתונות של פעם. אין פסול בעיתונות של פעם בתנאי שהיא לא עיתונות חצר. התפקיד של נאה לא רלבנטי כבר מזמן, אבל הקריירה שלו בלתי נגמרת. הסחורה שהוא מספק צפויה ולעוסה. את מירב העניין בנוגע לבלאט מספקים באותו יום ב"ידיעות" אריה מליניאק בפרשנות יצירתית ועמיר פלג בעיתונות נשכנית. ובכל זאת – מי שתופס את מרכז הבמה הוא דווקא נאה, עם אייטם שמתברר כסיפור ללא כיסוי. עמ 5 גאה להציג את המנה הראויה הכמעט יחידה שיש למדור להציע: "פלג בחמישי". עמוד שיש לו אוהדים רבים, וגם שונאים. פרשנות חריפה שמתגוללת על גיבורי השבוע בליווי איור מרהיב. הטור של פלג הוא להיט, אבל אינו מנוצל בחזית הספורט של "ידיעות". רבע שער כהפניה לפלג הוא המינימום ההכרחי, בוודאי בהתחשב בהיצע של המדור בחמישי האחרון. שני עמודי האמצע הציגו את סופרמן רונאלדו, כוכב השבוע בכדורגל העולמי. מעניין שעורכי המדור ויתרו על הפניה בשער, אולי כי כיכב שם יום קודם. ובכל זאת, לפעמים בחירה מתבקשת היא הבחירה הנכונה. התמיהה גדלה מפני שהפניית השער השנייה בגודלה היתה לראיון משעמם עם יוסי מזרחי, מאמן מכבי נתניה. העמוד שקיבל מזרחי היה החוליה החלשה הנוספת של המדור באותו יום. אחרי שתי שאלות בענייני קבוצתו, נשאל מזרחי על נושאים ברומו של עולם. דעתו על ליגת-העל, הדרבי של ירושלים, אבי לוזון או לימור לבנת לא מעניינת ולא באמת חשובה. גם לסתום חור בגודל של עמוד צריך לדעת. "משחק חופשי" היה לפני כשנה וחצי הטור השבועי שבו מרחו השבוי-לשעבר גלעד שליט ואריק הניג את הגיגיהם המפוהקים. שליט השתחרר בינתיים מהעיתון והקוראים נותרו שבויים של הניג, החתום על טור טרחני-תמהוני. עמוד של קטעי רכילות מחו"ל נראה דליל ומפוספס. תמונת חברתו של רונאלדו נמרחה מכף רגל ועד ראש, ולמרות זאת לא הצליחה להיות אטרקטיבית במיוחד. מדור שאמור להיות שמח וצבעוני – מעוצב באופן מיושן. עשרה אייטמים קצרים הותירו רושם שנכתבו כלאחר יד. אחד מהם הפנה את הקוראים ל-ynet, שם יוכלו לצפות בחזאית צרפתייה מגישה את הפינה שלה בעירום. ייתכן שעורך לחוץ במיוחד כיוון אקדח לרקתו של יאיר קטן, החתום על הטקסטים, וכפה עליו לגרד חומרים. אין הרבה כבוד מקצועי בליהוק של ראש דסק עולם לתפקיד של כתב רכילות. ליד ידיעה על איומי עבריינים כלפי כדורגלן שכבה מודעה עגומה, לא תואר לה ולא הדר, שבישרה ביובש כי תחליבי רחצה התגלו כבעלי ריח לוואי, אם כי הם בטוחים לשימוש. כזה הוא מדור הספורט של "ידיעות": לא מסוכן לבריאות, אבל גם לא ממש מזין. בעיקר עולה ממנו ריח לוואי, שמרמז לקוראים שהחיים האמיתיים מתרחשים על המסך. לא בין הדפים. מאמר זה מתפרסם במסגרת הפרויקט "סריקת מערכות". חלקו הראשון של הפרויקט מוקדש לעיתון "ידיעות אחרונות" 
article 27: 
אתה חייב לסכם את המאמר הבא במשפט אחד.
כארבעה חודשים עברו מאז הניח ח"כ בועז טופורובסקי (יש עתיד) את הצעת החוק שלו שתקנה עצמאות לוועדה הציבורית שדנה בשכר חברי הכנסת ותנאיהם. מטרת ההצעה פשוטה ובנאלית למדי – שבכל הנוגע לתנאים של חברי הכנסת – לא יהיו הם שיקבעו אותם. אך הסיעה הגדולה ביותר בקואליציה, שתומכת במוצהר בהצעה, לא מקדמת אותה, אף שהתחייבה רק לאחרונה לעשות זאת. את הצעת החוק אומנם יזם טופורובסקי אך מאחוריה עומדת כל הסיעה, שכבר שנים מנסה לאשר אותה. אבל כל אותן השנים ישבה יש עתיד באופוזיציה. כעת, ההצעה מונחת על שולחן הכנסת כבר ארבעה חודשים, כשאף אחד לא נוגע בה, לא מזכיר אותה ולא נלחם עליה. לכן דינה עלול להיות קבורה. אבל אנחנו לא אמרנו נואש – זה צודק וזה מה שצריך להיות.  איפה עומדים הדברים? נכון לעכשיו ועדת הכנסת, שלה הסמכות הסופית לקבוע את תנאיהם של חברי הכנסת, אימצה את כל המלצות הוועדה כפי שהן. אבל ההיסטוריה מלמדת אותנו שלא רחוק היום שבו תעלה המחלוקת בין הוועדה הציבורית לבין חברי הכנסת. טוב יעשו ביש עתיד אם יאשרו את הצעת החוק כבר עכשיו. ההצעה של יש עתיד להפיכת הוועדה הציבורית שקובעת את תנאי ההעסקה של חברי הכנסת לוועדה מחליטה היא אולי תיקון קל בנוסח ספר החוקים. אבל במציאות היא תשנה הרבה. לא עוד ח"כים שקובעים את השכר ואת התנאים שלהם, אלא ועדה ציבורית שתיתן את הטון הסופי.  לפני ארבע שנים הגשנו הצעת חוק פשוטה – שקביעת שכר חברי הכנסת תהיה בידי ועדה ציבורית ולא בידי חברי הכנסת. מה פתאום שעובד ועוד שליח ציבור! יקבע לעצמו את שכרו? גם השנה, כמו בכל שנה מאז 2015, כל חברי סיעת יש עתיד יוותרו/ יתרמו את תוספת השכר. לא ניקח שקל מתוספות השכר לעצמנו. pic.twitter.com/4DusVY8xZe לצערנו בהצעה החשובה יש גם שתי "עזים" שלא תורמות לה באופן משמעותי ויגרמו למחלוקת מיותרת שעשויה לעכב את כל המהלך. יש עתיד צריכים לוותר על הסעיפים הללו ולהכריע את הסיפור – ובמהירות. ה"עז" הראשונה היא הקביעה שבראש הוועדה יעמוד שופט. דרישה כזו סתם מכניסה את הצעת החוק לשדה אידיאולוגי מיותר ועלולה לגרור טענה ש"שופטים לא יחליטו עלינו". הוועדה הוכיחה את עצמה בעבר גם בלי שופט בראשה וידעה להוציא החלטות שלא לרוחם של חברי הכנסת.  חלק בעייתי נוסף בהצעה הוא הדרישה שאת הוועדה ימנה יו"ר הכנסת ולא יו"ר ועדת הכנסת. אפשר ליצור היוועצות או החלטה משותפת (כמו שקרה בפועל הפעם כשמונתה הוועדה מחדש רק לפני כמה חודשים) אבל כל ניסיון להעברת כוח ממוקד אחד למוקד שני סתם יוסיף עוד למחלוקת הקיימת. טוב יהיה אם ב"יש עתיד" יוותרו על כל הדרמה המיותרת. עד שיזכרו ביש עתיד לקדם את החוק החשוב, הח"כים ממשיכים בבקשות לוועדה הציבורית, חלקן סבירות וחלקן מעט פחות. לאחרונה אישרה הוועדה יועץ נוסף לח"כ יולי אדלשטיין מהליכוד, שמציג אפס עשייה פרלמנטרית. עוד אושרה העלאת השכר (ההגיונית) למתורגמנית של ח"כ שירלי פינטו מימינה. החלטה טרייה מהשבוע היא הגדלת התקציב לבדיקות רפואיות תקופתיות של חברי הכנסת. חברי הכנסת זכאים לבדיקה רפואית תקופתית במכון פרטי אחת לשנה על חשבון הכנסת. הוועדה הציבורית, שהמלצתה אושרה בוועדת הכנסת, אישרה להגדיל את התקציב מסכום של 931 שקלים ל-1,600 שקלים. שיהיה רק לבריאות. אבל עולה השאלה שאותה הציג ח"כ אוסאמה סעדי (הרשימה המשותפת), שנמנע בהצבעה: "מדוע הציבור צריך לממן רפואה פרטית לחברי הכנסת כשיש רפואה ציבורית שמאפשרת זאת?" ולדעתנו, אם צריך לעשות בדיקה מקיפה שנתית אז מדוע לא לקדם זאת לכלל אזרחי ישראל, ואם זה אפשרי אז מדוע צריך את ההחלטה הזו בכלל? ** הכישלון של יש עתיד באישור הצעת החוק הזו מצטרף לשורה של כישלונות לעמוד מאחורי הבטחות אחרות. החל מההבטחה של יאיר לפיד להקים ממשלה מצומצמת ולהגביל את מספר השרים וסגני השרים, חלוקת כספים קואליציוניים חרף ביקורת על כך בעבר, וכלה בעקיפה של נבחרת הדירקטורים שנועדה למנוע פוליטיזציה בחברות הממשלתיות, נבחרת שמי שהקים אותה היה יאיר לפיד עצמו.  אנו מקווים שלפחות פה לא נראה כישלון נוסף. מלשכתו של טופורובסקי ומ"יש עתיד" לא נמסרה תגובה. 
article 28: 
אתה חייב לסכם את המאמר הבא במשפט אחד.
לבו של יואב קרני שותת דם. "באמת שותת", הוא חוזר ומבטיח. על פני ארבעה עמודים במוסף סוף-השבוע של "גלובס" ("גבולות השיח", 24.7.14) הצטרף קרני לגייסות שיצאו ליירט את איש העיתון המתחרה, "הארץ", גדעון לוי, לא לפני שסימן אותו כ"ידידי מנוער, חונכי בעולם העיתונות, שבמשך שנים הערצתי את אומץ לבו ואת דבקותו". בלי לפספס את ההזדמנות לטפיחה עצמית על השכם ("שנינו כתבנו מפעם לפעם זה בשבחו של זה, ואני מתגאה מאוד בשבחיו"), הדרך פנויה להתרת דמו של העמית הבכיר למקצוע, שהעז להזכיר לטייסי חיל האוויר הישראלי שהם אחראים לטבח מזוויע ברצועת עזה ("הרעים לטיס", "הארץ", 14.7.14). "גדעון לוי התקרב להיות בוגד במולדת", מכריז קרני, שלא שוכח לציין כי הוא כבר מזמן אינו חלק מהמולדת הזאת, ושולח אליה הוראות שימוש בבוגדים ממקום מושבו הקבוע בארץ רחוקה. הביקורת של מבקרי המלחמות לטעמו "היא לא רק גסת רוח ונבערת מדעת, אלא גם שקולה כנגד תקיעת סכין בגב". קרני משתמש לגמרי במודע בצירוף המלים ששימש את "האנשים הרעים ביותר בהיסטוריה" (הוא מתכוון כמובן לנאצים, שאת הרטוריקה שלהם הוא מאמץ תוך מצמוץ קליל ביותר), ומגלה בקיאות בכך שאלה המדברים על בגידה במולדת ותקיעת סכין בגב עשו זאת "כדי להחריב את הדמוקרטיה ולחרחר מלחמות עולם", אבל מיד מוציא לעצמו היתר מיוחד לעשות שימוש בניסוחים שמהם נודף "ניחוח כמעט-טוטליטרי", כהגדרתו, שכן "סוף-סוף, יש סכין, יש גב, ויש מעשה של תקיעה. יש מולדת, וממילא גם יש בגידה במולדת". ושלא יהיו לנו אשליות: "לבגידה יש תוצאות". קרני, הומניסט שכמותו, אינו מבקש פגיעה אישית גופנית ("אל נא תיפול שערה משערות ראשו של הבוגד"), ומסתפק בדרישה-תקווה שלוי יוקע אל עמוד הקלון, וקודם כל ראוי "לשקול" את הרעיון "הרע" של ביטול המנוי  ל"הארץ". אם לא יועיל לעיתון הבית, בטח לא יזיק. למה בעצם לעסוק ביואב קרני ולא באלפים שזועקים בגרון ניחר "מוות לבוגדים" בכיכרות או בפייסבוק ובווטסאפ? ובמה שונה קרני מאושיות כמו אביגדור ליברמן ובטח מהפובליציסט יאיר לפיד, שבסך-הכל אמר "חלקנו לא יהיה עימכם" (עבורו, הכותבים ב"הארץ" ופעילי זכויות אדם הם "קיצוניים" ממש כמו בנצי גופשטיין וברוך מרזל, המטיפים לגזענות ברשות התורה וה"עם")? הכל עניין של ציפיות. קרני הוא קודם כל עיתונאי מוערך, שהחל את דרכו ב"הארץ", שאותו הוא מתנדב לתקוף היום. הוא כל-כך מקצועי שהוא אפילו אינו משתמש בשקרים בוטים כדי להוכיח את טיעוניו – כדוגמת הפרסומאי אודי פרידן, עוד פטריוט שנזעק לחבוט בגדעון לוי. מעל במת "הארץ" (29.7.14) כתב פרידן על עזה בלי למצמץ: "בוודאי שהכיבוש הסתיים. אנחנו לא שם, נקודה. אכן יש בעיה עם שטח קטן ובו מיליוני מסכנים חסרי ביוב, תזונה ותקווה" – אבל זו בעיה של "אחיהם לדם וכסף", לא של מי שמטילים עליהם מצור אלים וחונק ביבשה ובים זה שנים ארוכות. אז פרידן, כבעל משרד פרסום, מיומן בסיפורי סבתא על נסים ונפלאות ומותר לו לפנטז על "גילוי מופלא העובר כעת על החברה הישראלית בכל רבדיה" ולהכחיש את מה שרואה לוי, מה שרואה כל אדם בר-דעת, בחברה הקרועה והמבולגנת הזאת: מקהלה הקוראת להשמיד ולאבד את מי שמזדעזעים ממסע ההרג הצבאי הנוכחי, ולצדה לא מעט אנשים מפוכחים שכבר הפנימו כי ההשתלחות הזאת מסוכנת לעתידם ולעתיד ילדיהם הרבה יותר מצינורות המתכת של חמאס ומנהרותיו גם יחד. שפע מדהים של ממתקים וקציצות שמשגרים אזרחים אחוזי פטריוטיות לכוחותינו החובטים באזרחים, אבל גם 15 נשים צעירות שהשכימו בבוקר עד בסיס חיל האוויר בדרום כדי להזכיר לטייסים שהרג אזרחים מהאוויר הוא פשע מלחמה. פרסומאים חסינים מפני עובדות, אבל קרני אינו פרסומאי. הוא אושיה תקשורתית ותיקה ומוערכת. זה כמה עשרות שנים שקרני מדווח, מפרשן ומנתח עבור קהל – אולי לא גדול במיוחד, אבל בוודאי משכיל וסקרן – אירועים פוליטיים ותרבותיים מכל קצווי העולם. הוא כתב מלונדון, מניו-יורק, מוושינגטון ומאוסטרליה, מרוסיה והקווקז, וכיום – ממקום מושבו בניו-דלהי – הוא יכול להעניק פרספקטיבה מרחיבה ומרתקת על אזורים וסוגיות שעבור רוב הישראלים הם ארצות בלתי נודעות. מן המקום הזה, לעובדה שסימן לו כמטרה פרשנית את חופש הביטוי של עמית למקצוע יש משמעות, גם בתוך ים הגידופים והקריאות לרצח של ערבים ויהודים שעוד מעט נתרגל אליהם כמו אל הקביעה שצה"ל הוא "הצבא המוסרי ביותר בעולם". ה"סכין בגב" שהוא כיוון אל גדעון לוי, "ידידו מנוער", תירשם כעוד שפל בסצינה המדכדכת של התקשורת הישראלית בימי "צוק איתן".
article 29: 
אתה חייב לסכם את המאמר הבא במשפט אחד.
התוכנית "מה קורה" בהנחיית לינוי בר-גפן, המשודרת בערוץ 2 בימים ראשון עד שלישי, מצהירה על עצמה כ"תוכנית החדשות הראשונה שבה הקהל עורך את הכותרות". באתר האינטרנט של "מה קורה" מוצהר בגאווה כי "התוכנית תסכם את היום מזווית מדד הפופולריות של ידיעות באתרים שונים באינטרנט ותבדוק מה הכי עיניין אתכם [...] המערכת תתבסס על התכנים הכי אהובים והכי מעניינים באמצעות מדדי רייטינג שונים באינטרנט כגון: מדד הקלקות, טוקבקים, צפיות בקטעי וידיאו, משלוח ידיעות לחברים ועוד". בלי קשר להיגיון העיתונאי הלקוי שעומד בבסיס התוכנית, נראה כי גם בסטנדרטים של עצמה היא מתקשה לעמוד. מה בדיוק כולל אותו "ועוד" קטנטן שנוסף כך בסיום רשימת מדדי הרייטינג שלפיהם עורכים את התוכנית? קשה לדעת, אבל אולי מדובר במסנן מיוחד המונע מידיעות המביעות ביקורת על ערוץ 2 והזכיינית קשת מלהגיע לליין-אפ של "מה קורה". ביום שלישי השבוע דיווח Ynet, אתר החדשות המוביל בישראל, כי הרשות השנייה לטלוויזיה ולרדיו החליטה לפסול את לוחות המשדרים שהכינו זכייניות ערוץ 2 רשת וקשת לקראת חורף 2009. הידיעה עלתה בשעות הצהריים, ועד לתום אותו יום היא הניבה למעלה מ-500 תגובות, מספר מכובד לכל הדעות, כשרובן המכריע שליליות. מקריאתן עולה כי רוב הגולשים אינם מרוצים מהתוכניות שמציע להם ערוץ 2, והם אינם מהססים להביע את דעתם בשפה נחרצת. למרות סערת הרגשות שעוררה הידיעה, לא היה לה כל אזכור בתוכנית "מה קורה", כשבמקומה הציגה התוכנית ידיעות שבחלקן קיבלו מספר קטן בהרבה של תגובות גולשים, כמו למשל הידיעה על חיסול שלושה מחבלים ברצועת עזה. מדוברת קשת נמסר: "התוכנית מה קורה סוקרת מדי יום את הידיעות הנקראות באתרי החדשות השונים בארץ ובעולם. באופן טבעי אינה יכולה לכלול את כל הידיעות המופיעות באותו יום בכל האתרים ובכל ערוצי התוכן. המדדים על-פיהם נבחנות הידיעות המגיעות בסופו של דבר למסך אינם דווקא על-פי כמות הטוקבקים, אלא גם כמות ההקלקות, כמות שליחת הידיעות וכמות הצפיות בכתבות הווידיאו הפופולריות".
article 30: 
אתה חייב לסכם את המאמר הבא במשפט אחד.
ארגון העיתונאים והעיתונאית בישראל, הגוף היציג של מרבית העיתונאים והעיתונאיות בישראל, הגיש התנגדות לתיקוני החוק המיועדים להעניק לשב"כ הרשאות נוספות לריגול אחר אזרחים ישראלים. בארגון דורשים כי עיתונאים יוחרגו מתיקוני החוק, כשם שמוחרגים בעלי מקצועות אחרים כגון עורכי דין, רופאים, פסיכולוגים, עובדים סוציאליים וכוהני דת. לפי התיקון המוצע לחוק השב"כ, לארגון הביון יהיה מותר לאסוף מידע אודות  דעות פוליטיות, אמונות דתיות ונטיות מיניות של אדם, לחדור למחשב או לטלפון הנייד מבלי שהדבר ייחשב "האזנת סתר" כמשמעה בחוק ולדרוש מידע על אזרחים מספקי אינטרנט. כל זאת ללא צו שיפוטי או מנגנון בקרה חיצוני. תזכיר החוק, טוענים בארגון, "מעלה חשש לפגיעה בלתי סבירה בחופש העיתונות ובזכות הציבור לדעת, שהם יסודות חיוניים למרקם הדמוקרטי בכל עת ובכל זמן, ולא פחות ואף יותר – בעיתות חירום", סותר חוקי יסוד ומנוגד לפסיקת בית המשפט העליון. "עיתונאים, שחיסיון המידע וחיסון המקורות שלהם הוכר בשורה ארוכה של פסקי דין ותקדימים של בית המשפט העליון, אינם כלולים ברשימת המקצועות המוחרגים מתזכיר החוק, ושלגביהם יש לנקוט במשנה זהירות ובהסדר מוקפד וייחודי", מזכיר הארגון. זאת למרות שהחוק הכיר בצורך בהגנות מיוחדות לעיתונאים. כך למשל הכירו החוק והפסיקה בחשיבותו של החיסיון העיתונאי ביחס לסמכות החוקית לקבל נתוני תקשורת מחברות הסלולר, ביחס להפעלת יכולות איכון של השב"כ בתקופת הקורונה או בנוגע לבירור תביעות לשון הרע. התיקונים המוצעים כעת לחוק השב"כ, "מתעלמים למעשה מחשיבותה של העבודה העיתונאית והצורך החיוני לשמור בידי העיתונאים את כלי עבודתם העיקרי, חסיון המקורות והמידע, המאפשרים להם לבצע מלאכתם ובלעדיהם אין עיתונות חופשית. ודוק: כדי שהעיתונאים יבצעו את מלאכתם – שאין ולא יכול להיות חולק בדבר חשיבותה לשמירה על חופש הביטוי, על זכות הציבור לדעת, על הדמוקרטיה ושלטון החוק – יש הכרח לשמר לעיתונאים את כלי העבודה שלהם. טול מעיתונאי כלי זה והוא עלול להיוותר נעדר יכולת לפעול, או – לכל הפחות – קצוץ כנפיים". בארגון דורשים או להחריג את העיתונאים מהתיקונים המוצעים בחוק השב"כ, או לחילופין להוסיף את העיתונאים לרשימת בעלי המקצועות המוחרגים מחוק האזנת סתר. את ההתנגדות לתזכיר החוק הגישו בשם ארגון העיתונאים עורכי הדין אמיר בשה ולילך לוי. להורדת הקובץ (DOCX, 28KB) להורדת הקובץ (DOCX, 70KB)
article 31: 
אתה חייב לסכם את המאמר הבא במשפט אחד.
ארבע כוכבות הסרט "סקס והעיר הגדולה 2", שמתנוססות על כרזה בשכונת מלחה, לא קיבלו טיפול פנים חינם – ריסוס בשחור או חיתוך בסכין יפנית – אבל זכו לסקס מושחת, כשהאות האחרונה במלה "סקס" נחתכה ונתלשה. "פרסום תמונות נשים במודעות חוצות בירושלים, אפילו בריכוזים חילוניים בעיר, הוא סוגיה טעונה, וחברות הפרסום מפיקות מודעות פרסום שונות נטולות תמונות נשיות עבור הירושלמים", הסביר יוסי סעידוב, יועץ תקשורת בירושלים, בראיון ל"עין השביעית" בפברואר השנה. "כאשר מופיעות דמויות נשיות בפרסומות [...] הן מושחתות באופן קבוע, ככל הנראה על-ידי גורמים חרדיים". האם במקרה הנוכחי מדובר בצנזורה בהסכמה של מפיצי הסרט, חברת גלובוס-גרופ? דוברת החברה, עטרה ישראלי-עזריה, מכחישה: "לגמרי פיראטי", היא מוסרת. סמנכ"ל חברת השילוט רפיד, יוגב תלמי, מסביר שמדובר ב"השחתות שנעשות בירושלים". זה אזור שמועד להשחתות? תלמי: "בדרך כלל לא. אתה מדבר על שלט שנמצא על גשר הולכי רגל ליד קניון מלחה, זה בדרך לא מקום מועד לפורענות. זה גבוה, אבל לא בעיה להגיע לזה". נראה לך מוזר שהשחיתו את המלה סקס אבל לא את התמונות של הנשים? "כן, אבל הכל יכול להיות בתחום הזה, כשמישהו בא להשחית. אנחנו מכירים את זה גם מירושלים וגם מבני-ברק, ומעוד כמה נקודות ספציפיות בארץ. אין מדע מדויק איפה הולכים להשחית ולמה". יש מקומות שאתם נמנעים מהם, או שיש לכם שלטים שנוצרו במיוחד עבורם? "ברוב המקרים, אם משרד הפרסום או הלקוח מספק לנו קריאייטיב שהוא מייעד לאזורים יותר רגישים, אז יש. אבל לא תמיד". ומה עושים כששלט מושחת? מחליפים? "קודם כל מדברים עם הלקוח, כי האחריות על השחתה עקב מסרים כאלה או אחרים היא לא שלנו, היא על הלקוח. מן הסתם זה כרוך בעלויות, והלקוח צריך להחליט. אני מניח שפה, כיוון שהקמפיין הזה כבר ביום האחרון שלו, אז הם אמרו שלא שווה אולי, ואפילו אולי אנחנו קצת מרוויחים מזה יחסי-ציבור ופרסום".
article 32: 
אתה חייב לסכם את המאמר הבא במשפט אחד.
המכון הישראלי לדמוקרטיה ביטל ברגע האחרון את השתתפותו של בכיר החברה המזהמת כיל, שאמור היה להשתתף על תקן "יזם אקלים" בכנס "אלי הורביץ לכלכלה וחברה". לאחר הפרסום ב"שקוף" אודות הבחירה מעוררת המחלוקת, מסרו אמש במכון כי הודיעו לנציג על הביטול לאחר שהמשרד להגנת הסביבה פנה אליהם בנושא. הכנס שנפתח הבוקר (שלישי) במלון אוריינט שבירושלים מארח מושב בשם "קידום יזמות אקלים בישראל", שבו אף משתתפות השרה להגנת הסביבה תמר זנדברג, ושרת האנרגיה קארין אלהרר. באותו המושב ממש מתקיים פאנל שעונה לשם הסביבתי "יזמי אקלים מדווחים מהשטח" ובו אמור היה להשתתף נעם גולדשטיין, סמנכ"ל בכיר מהתאגיד המזהם ומפר החוק של עידן עופר. למרבה האירוניה, זה האחרון שובץ להופיע לצד חברות העוסקות באנרגיות מתחדשות והפחתת פליטות כמו "Fidelity Energy Consulting", "ברנמילר אנרגי" ו"נוסטרומו אנרגיה" וכן מנכ"ל מכון הערבה שהקים חבר הכנסת הסביבתי אלון טל (כחול לבן). ערב לפני פתיחת הכנס, המכון שינה את התוכנייה שלו. בתשובה לפניית "שקוף" מסרו כי "לאור מידע שקיבלנו מהמשרד להגנת הסביבה בנוגע למיזם של כיל והמחלוקת בנושא. הוחלט לא להסיט את הדיון למקרה הספציפי, ובהתאם לכך נציג החברה לא ישתתף בדיון".  המיזם של כיל שבגינו הוזמן הוא פרויקט שכיל מיתגה כ"סדום הירוקה", אותו מוביל גולדשטיין בעצמו. מדובר בשדה של פאנלים סולאריים המתפרש סמוך לים המלח בשטח שווה ערך לגודלה של רמת גן כולה. לפני כחודש תחקיר "שקוף" חשף כי המיזם האנרגטי טומן בחובו התחמקות של כיל מביצוע פרויקט בעלות מיליארדים, כמו גם לגרום לפגיעה משמעותית בסביבה ובנוף. עוד חשפנו כי ועדות התכנון הזמינו חוות דעת סביבתית שמסתייגת מהמהלך וגם במשרד להגנת הסביבה מרימים דגל אדום נגד הפרויקט. הבחירה לשבץ את כיל בפאנל הסביבתי מעלה תהיה על השיקולים של עורכי הכנס והבדיקה שערכו אודות המשתתפים שהזמינו. ועדת ההיגוי של הכנס מורכבת מהיו"רים, פרופ קרנית פלוג ופרופ יוגין קנדל ומנהלת הכנס, דפנה ניצן, המקבלים תקציב של כחצי מיליון שקל בכל שנה להפקת האירוע – תרומה מקרן דליה ואלי הורביץ.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום בחמישי האחרון, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  
article 33: 
אתה חייב לסכם את המאמר הבא במשפט אחד.
חברת קופרמן-הפקות, המפיקה לזכיינית קשת את הסדרה הקומית "רמזור", פוגעת בזכויות שחקנים ומציעה שכר נמוך ביותר עבור גילום תפקידי אורח, תוך הפרת הסכם שנחתם בעבר בין ארגוני השחקנים בישראל ובין הזכיינית. כך נטען במכתב שנשלח בשבוע שעבר מטעם ארגון השחקנים שח"ם אל סמנכ"ל התוכן של קשת, רן תלם, אל מנכ"ל קשת, אבי ניר, ואל מנכ"ל קופרמן-הפקות, אלעד קופרמן. על-פי המכתב, במסגרת צילומי העונה השלישית של הסדרה "רמזור", המתבצעים בימים אלה, לוהקו כמה שחקנים לתפקידי אורח, בתמורה לתשלום של 250 שקל בלבד. ההפקה הציגה את התפקידים הללו כ"תפקידי ביט", כינוי לתפקידים הכוללים עד שורת טקסט אחת, אך לדברי שח"ם, התפקידים הללו דרשו השתתפות בסצינות שלמות ולעתים אף כמה סצנות, וכללו משפטים רבים. בעוד שבתמורה לתפקיד המוגדר כתפקיד ביט רשאית ההפקה לשלם שכר נמוך ביותר, עבור תפקידים המוגדרים כתפקידי משחק וכוללים למעלה ממשפט אחד נדרשת ההפקה לעמוד בתנאי החוזה החתום עם ארגוני השחקנים ולשלם מינימום של 2,118 שקל ליום צילומים. יש לציין כי התוכנית "רמזור" היא תוכנית מצליחה ביותר, הזוכה לשיעורי צפייה גבוהים. באחרונה אף נמכר הפורמט שלה לרשת האמריקאית FOX. אך על-פי המכתב של שח"ם, ההכנסות שגורפת חברת קופרמן-הפקות מהתוכנית אינן מחלחלות הלאה אל השחקנים המגלמים בה תפקידי אורח. על-פי המכתב של שח"ם, בין השחקנים שלוהקו לתפקידי אורח בסדרה תמורת 250 שקל ליום יש שחקנים שאינם חברי ארגון, ועל כן אינם זכאים לתנאים שנקבעו בהסכם עם הזכיינית, אך יש גם שתי שחקניות חברות שח"ם שלוהקו לתפקידים בסדרה, חווה טיזזו וסבינה פודים, וגם הן נדרשו להסתפק ב-250 שקל בלבד בתמורה לעבודתן. זאת, בניגוד גמור להסכם עם הזכיינית. "משפנו אותם שחקנים להפקה ודרשו כי מתוקף היותם חברי שח"ם תשולם להם תמורה על-פי הסכמי שח"ם עם איגוד המפיקים וקשת", כתב עו"ד אדם כהן-שטורם במכתב ששיגר הארגון, "סירבה ההפקה בתוקף לעשות כן ואיימה עליהם כי אם לא יסכימו לביצוע התפקידים בסכום שהוצע להם הם יוחלפו". לדברי שח"ם, זו "הפרה בוטה וחמורה" של ההסכם. עוד מצוין במכתב שנשלח אל קשת כי בעקבות פנייה של הארגון לחברת ההפקה, הוסכם כי השחקנית טיזזו תקבל תשלום מלא בהתאם לתעריפון. באשר לשחקנית השנייה, פודים, נכתב כי חברת קופרמן-הפקות מימשה את איומה: בעקבות הפנייה של הארגון לחברת ההפקה, קיבלה השחקנית הודעה כי הליהוק שלה מוקפא ושהחזרה שנקבעה לה מבוטלת. מקשת נמסר בשם חברת קופרמן-הפקות: "צר לנו כי ארגון השחקנים חש כך. קופרמן-הפקות עומדת בכל דרישות שח"ם ומעסיקה מאות שחקנים בהתאם לתעריפים שנקבעו ואף למעלה מכך. קופרמן-הפקות מכבדת את נהלי התעשייה ופועלת לפיהם במשך שנים. במקרה הספציפי, נושא הליהוק כלל לא הושלם ונדרשת בו עבודה נוספת, לרבות התפקיד של המדובר. לאור פניית שח"ם הנושא נמצא בבדיקה מעמיקה, ואנו תקווה כי הדבר יבוא על סיומו בשלום". מכתב איגוד שח"ם לקשת, 25.8.2010 >>
article 34: 
אתה חייב לסכם את המאמר הבא במשפט אחד.
תארו לעצמכם את המצב הבא: מנהלת בית הספר של הילדים שלכם מחליטה לפתוח מחר את הלימודים בשעתיים איחור. למה? ככה. "בגלל מחלוקת". מרגיז, לא? אבל ממש לא היפותטי. זה בדיוק מה שקורה לנו, ההורים, בימים האחרונים: הסתדרות המורים משביתה את הלימודים שוב ושוב, בכל פעם באזור אחר בארץ – בגלל מחלוקת עם משרד האוצר שאף אחד לא מספר לנו מהי. נכון – המחלוקת היא על שכר. אבל על מה בדיוק? מה ביקשו בהסתדרות? ומה הציעה הממשלה? לציבור כנראה שלא מגיע לדעת.  נו, טוב שיש עיתונות! נפתח טלוויזיה. מישהו במהדורות החדשות בטח יסביר מה הסיפור. אז זהו שלא. 16 שניות הקדישו לעניין במהדורת החדשות המרכזית של חדשות 12 במוצאי שבת, ערב השביתה שהתרכזה הפעם בירושלים. במהדורת החדשות של רשת 13 לא מצאו אפילו 16 שניות לילדי, הורי ומורי ירושלים. טוב, אי אפשר היה לוותר על כתבת קידום לריאליטי "האח הגדול" ולכוכב רשת תורן שאת שמו כבר הספקתי לשכוח.  בערוץ כאן 11 כבר הקדישו לנושא דקה ו-40 שניות. התקדמות משמעותית, נכון? לא ממש. הדיווח עסק בשביתות שהיו ובאלו הצפויות, אבל לא בסיבה בשלה הן קורות. אני לא בטוח מה גרוע יותר – להכין כתבה על נושא ולא להגיד עליו שום דבר משמעותי או לא להתייחס אליו בכלל. הרי ההורים כבר קיבלו מבית הספר הודעה על השביתה, בשביל זה לא צריך עיתונאים.  כן צריך עיתונאים בשביל, ובכן, שיעשו עבודה עיתונאית. לא כדי שיתווכו לנו הודעות שמגיעות אלינו במילא לווטסאפ, אלא כדי שיבדקו את הנושא לעומקו ויסבירו אותו לציבור ההורים והתלמידים, ואולי גם למורים שלא יודעים בדיוק את פרטי המאבק שמתקיים בשמם.  אז על מה כל המהומה בעצם? בהסתדרות המורים הוציאו לקראת השביתה הודעה לקונית על זלזול, התעלמות ותיבת הילוכים. "הסתדרות המורים ממשיכה בעיצומים לנוכח ההתעלמות של שר האוצר אביגדור ליברמן ופקידי משרדו בגיבוש הסכם שכר לעובדי ההוראה", כתבו, "ההסכם ימנע את הנטישה שמובילה לקריסת מערכת החינוך. אם פקידי האוצר לא יעבירו הילוך במו"מ על הסכם השכר – העיצומים יוחרפו".  עוד נכתב בהודעה: "התעלמות הממשלה מקריסת מערכת החינוך מפחידה. איפה שרי הממשלה? איפה ראש הממשלה? חוץ משרת החינוך אף אחד לא מתייחס למשבר הזה. מדובר במשבר לאומי. מערכת החינוך מדממת ופקידי האוצר מגישים לנו פלסטר".  אלה מילים חריפות וקשות, אבל מה המהות? על מה המחלוקת? כנראה שזה כבר לא עניין ציבורי. פנינו להסתדרות המורים בבקשה לקבל מסמך כלשהו שיכול לבאר את העניין. ומה מסתבר? שאין מסמך כזה (בהסתדרות הבטיחו לדבר איתנו בהמשך ולהסביר – אנחנו מחכים). חיפוש ברשת מלמד שהמחלוקת היא על כוונת האוצר להכריז על תוספת שכר למורים צעירים, בעוד מזכ"לית הסתדרות המורים יפה בן דוד מעוניינת בתוספות משמעותיות גם למורים ותיקים. מוקד נוסף בעימות הוא דרישת האוצר להתאים את החופשות במערכת החינוך לחופשות במשק, גמישות ניהולית ותמרוץ מורים על מצויינות ולא רק על ותק. כתבי החינוך יודעים בדיוק על מה המהומה. יעל אודם מחדשות 12 לדוגמה דיווחה על עיקרי המחלוקת במהדורה ב-26 במאי. אבל נראה שככל שהזמן עובר עורכי המהדורה נשחקים ורק מפנים מקום למאבק ולא למהותו.  האם זה מאבק שמצדיק את שיבוש השגרה למאות אלפי תלמידים ומורים, שגם ככה סובלים מחוסר יציבות מתמשך במערכת החינוך? אולי, ואולי לא – מה שבטוח הוא שלהורים, לתלמידים וגם לכלל ציבור המורים מגיע לדעת בדיוק על מה ולמה הוא מתקיים בטח בערב לפני שיבוש חייהם. לצערם, את התשובה הם לא ימצאו במהדורות החדשות המובילות בישראל. אחוז בודד אולי יחקור את הנושא ויבין את המחלוקת. הרוב יצקצקו בלשון ויקבלו על עצמם את הגזירה. 
article 35: 
אתה חייב לסכם את המאמר הבא במשפט אחד.
נולד ב-1912 בוורשה, ברח זבוסקה 23, לוולף וצירל מודניצר, הבכור מחמישה ילדים. מאמר של זבוטינסקי הניעו להצטרף לתנועת הצופים הציונית השחר, שעל יסודותיה בנה אהרון פרופס את בית"ר פולין. ביקורו של זבוטינסקי בוורשה ב-1926 השאיר עליו רושם עמוק, והוא הקדיש את מירב זמנו לפעילות בתנועת בית"ר. בן 16 הצטרף לגדנ"ע הפולני שצלץ, ורכש אקדח ברוח קריאתו של זבוטינסקי "למדו לירות"; הצטרף לקבוצת-עלייה בראשותו של אייזיק רמבה (מפקד בית"ר ורשה), ברוח קריאה אחרת של זבוטינסקי, "צפצפו על הסרטיפיקטים". במרץ 1932 הפליג כתייר לארץ-ישראל, לכאורה כדי לבקר ביריד המזרח שהיה מתוכנן בתל-אביב, אולם למעשה כדי להישאר. לא נפרד מבני משפחתו ולא זכה לראותם, מאחר שנספו כולם בשואה. בארץ עבד בכיבוש-עבודה בגליל, ולאחר מכן חיפש עבודה ברחובות, פתח-תקווה ותל-אביב, אולם לרוב ללא הצלחה, מאחר שהיה בית"רי "לא מאורגן", כלומר, אינו חבר בהסתדרות. לבסוף מצא עבודה קבועה כפועל בניין. ב-1933 הצטרף כחבר לברית-הבריונים והחל לפעול בשירות הבית"רי, בתגרות שהיו בין אנשי שמאל וימין סביב העסקת עובדים חברי בית"ר על-ידי קבלנים. בו בזמן חילק בהתנדבות את הביטאון "חזית העם". ב-1935 הצטרף להגנה ב, ועם איחודה עם ההגנה הצטרף לפלג הבית"רי שהקים את האצ"ל. ב-1937 החל לעסוק, נוסף להפצת העיתון, גם ברכישת מודעות עבורו. היה רוכש מודעות גם עבור בטאון התנועה "הירדן", ואחריו "המשקיף". הצטרף להנהלת העיתון "חירות" עם הקמתו ב-1948, ועבד כרוכש מודעות במקביל בשני העיתונים עד שהתנדב לצה"ל כדי להילחם במלחמת השחרור. ב-1949 הסתכסך עם מנהל העיתון מאיר קהאן בוויכוח על הלנת שכר, פוטר ופתח משרד פרסום עצמאי בתל-אביב. למשרד קרא לאור, על שם הגימנסיה שבה למד בפולין. עסק בפעילות ציבורית ענפה והיה ממקימי האיגוד הישראלי לפרסום. "בשולי העיתונות הלאומית", משה בן-זאב, פרסום לאור, תל-אביב
article 36: 
אתה חייב לסכם את המאמר הבא במשפט אחד.
כיצד ישפיע המהלך של שר המשפטים על כוחם של בנקים ומונופולים - ומכאן גם על הכיס שלנו? לוביסטים בכירים עמם שוחחנו, מי שתפקידם לקשר בין בעלי ההון לשלטון, מספרים כי העברת הכוח לממשלה ולכנסת, במצב הנוכחי ובהיעדר שקיפות, תיתן עוד כוח לתאגידים רבי עוצמה, על חשבוננו. קראו עוד מה אמרו, בכתבה המרתקת של שבי גטניו. שורת מנכ"לי משרדים ובכירים לשעבר בשירות הציבורי חתמו על מכתב שמתנגד לרפורמה המשפטית בצורתה הנוכחית. שוחחנו עם שניים מהם, ושמענו כיצד שינוי היחסים בין הרשות השופטת לשלטון ישפיע על צמתים בניהול המדינה. לקראת שבוע דיונים נוסף בוועדת החוקה על שינוי הוועדה למינוי שופטים, כך שהיא תישלט באופן מוחלט על ידי נציגי הקואליציה, בדקנו כיצד ממנים שופטים במדינות אחרות בעולם המערבי. קראו את הסקירה המקיפה.
article 37: 
אתה חייב לסכם את המאמר הבא במשפט אחד.
אנחנו נמצאים בעידן שבו חברי כנסת מרשים לעצמם לקלל, להכפיש וללכלך אחד על השני. השבוע זה גם הידרדר לתגרת ידיים. אחרים טסים לחו"ל ללא אישור או טסים לנפוש באי של עד במשפט שמתנהל נגדם. ח"כ אחד אף הצביע פעמיים במליאת הכנסת. אנחנו מקווים שאנחנו טועים, אבל לאור התנהלות ועדת האתיקה הקודמת ספק אם גם ועדה חדשה, כשזו תקום, תקבל החלטות קשות, ובייחוד כשיעבור זמן רב מאז שהוגשו.  תאריך הפטירה של ועדת האתיקה בכנסת נקבע כבר בדצמבר 2018 בעת ההחלטה ללכת לבחירות לכנסת ה-21. אלו התקיימו רק בחודש אפריל 2019, אבל מרגע שיש הכרזה על בחירות, הנוהג הוא שוועדת האתיקה לא מתכנסת כדי לא ליפול לבורות פוליטיים.  דחיפות בין הח"כים עודה ובן גביר ליד חדרו של אסיר חמאס בביה"ח קפלן | תיעוד@hadasgrinberg pic.twitter.com/h99Jpk8Rco זו ועדה המורכבת משני נציגים מהקואליציה ושניים מהאופוזיציה. ההחלטות שמתקבלות בה מתקבלות בקונצנזוס והיא זהירה, יש שיגידו זהירה מדי, בהחלטות נגד חברי כנסת. כלומר, צריך ממש להגזים באופן קבוע כדי להיענש מעבר ל"הערה". לדוגמה, אורן חזן היה צריך לקבל שורה של תלונות חריגות על התנהגותו, וכמה דיונים בוועדת האתיקה עד שיורחק לחצי שנה מרוב עבודת הכנסת.  הייתה אמנם תקופה קצרה שוועדת האתיקה חזרה, לפחות למראית עין, לעבוד בכנסת ה-23. הדבר הראשון שהיא עשתה ביולי 2020, חודש לאחר שהתכנסה, היה לבדוק אם כל חברי הכנסת הגישו הצהרות הון. חשוב, אבל עניין טכני למדי (כן, כולם הגישו). זה במקרה הטוב כמה שעות עבודה של מתמחה במחלקה המשפטית של הכנסת.  אחר כך, רק בנובמבר האחרון, היא הוציאה אמירה כללית לחברי הכנסת שמבקשת לדבר באופן מכובד. ההחלטה הזו סיכמה למעשה את רוב התלונות שהוגשו נגד חברי הכנסת: "מאז הקמתה של ועדת האתיקה בכנסת הנוכחית היא מקבלת קובלנות רבות בעניין התבטאויות של חברי הכנסת, הן מהציבור והן מחברי הכנסת. רבות מהתלונות האלה מעידות על הידרדרות השיח בכנסת ועל כעס ואכזבה אותנטיים מצד הציבור המצפה מנבחריו להוות דוגמה ולהתבטא באופן הולם, גם בהתקיים ויכוחים אידיאולוגיים חריפים".  הוועדה אכן הזהירה אז שתדון במקרים קשים ואף תטיל סנקציות. אבל בדצמבר הנפיקה שתי החלטות אנמיות למדי נגד ח"כ יאיר גולן ואלי אבידר על התבטאויות בעייתיות. גולן לא קיבל כלום ואבידר קיבל כלום בפיתה, או בשמה המכובס – "הערה". אנשים המכירים את עבודת הוועדה סיפרו לנו אז כי ההחלטות הקשות והמורכבות יותר דורשות נוכחות של כל ארבעת חברי הוועדה ואף התדיינות מקדימה ארוכה בין הח"כ הסורר לוועדה לליבון הפרטים. בקיצור, לוועדה לקח חצי שנה לקבל את ההחלטה הכי קשה שלה – הערה. שאר התלונות נגנזו.  חברי הליכוד זועמים שלא נתנו להם ייצוג ראוי בוועדת הכספים? שיפעילו סנקציות עליה. את ועדת האתיקה צריך להשאיר מחוץ לוויכוח. חברי הכנסת יודעים שהתנהלות משולחת הרסן שלהם תזכה להדהוד תקשורתי, ללא מחיר בצידה. או כפי שקראנו לכך בעבר – חסינות על סטרואידים. 
article 38: 
אתה חייב לסכם את המאמר הבא במשפט אחד.
נוסד על-ידי ליאון טרוצקי ב-3 באוקטובר 1908 כעיתון סוציאל-דמוקרטי ברוסית. יצא לאור מחוץ לרוסיה והוברח אליה בחשאי, מאימת שלטון הצאר. ב-1910 התאחדו הסיעות השונות בתנועה הסוציאל-דמוקרטית הרוסית, והעיתון, שקרא לאיחוד כזה, הוכרז כעיתון הרשמי של התנועה ומומן על-ידיה. גליונו האחרון של העיתון במתכונת זו יצא לאור ב-22 באפריל 1912. גלגולו השני של העיתון התרחש בסט. פטרבורג, שם יצא לאור על-ידי הסיעה הבולשביקית הפורשת בראשות לנין, עד שנסגר על-ידי השלטונות ביולי 1914. אופיו של העיתון לא היה אינטלקטואלי במופגן, וכיוון שהוצא לאור ברוסיה עצמה, יכול היה לקיים קשר בלתי אמצעי עם קהל קוראיו המיועד – הפועלים הרוסים – ולפרסם את מכתביהם. העיתון נתקל בצעדים מגבילים מצד השלטון, אולם תפוצתו עלתה והגיעה עד ל-60 אלף גליונות. באותה תקופה שלח טרוצקי מכתב מחאה נגד השימוש בשם "פראבדה". המכתב שימש שנים אחר-כך את אויביו של טרוצקי להוכחה כי הוא עוין את לנין. את העיתון ערכו ויאסצלב מולוטוב ואלכסנדר שליאפניקוב. אחרי המהפכה הבולשביקית ב-1917 חזר העיתון לצאת לאור, בעריכתם של יוסף סטלין, מאטווי מוראנוב ולייב קאמנב. את הקו המערכתי קבע לנין. העיתון הופץ באותה תקופה ב-100 אלף עותקים, וב-3 במרץ 1918 עברה המערכת למוסקבה, שנקבעה כבירת המדינה. העיתון היה לפרסום רשמי של המפלגה הקומוניסטית ובמה לפרסום הודעות מטעם השלטון, והעובדים במפעלים מולאמים ובכוחות הביטחון היו חייבים להיות מנויים עליו. לאחר מותו של לנין ולאחר מותו של סטלין שימש העיתון זירת מאבקים בין בכירי המפלגה על כס השלטון. ב-1991 הורה הנשיא ילצין לסגור את העיתון, כחלק מסגירתה וביטולה של המפלגה הקומוניסטית. כמה מחברי המערכת המשיכו להוציא את העיתון, שהפך לטבלואיד חדשותי מהזן הנפוץ במערב. קבוצה אחרת מחברי המערכת הקימה עיתון מקוון בשם "פראבדה", שהיה לעיתון המקוון הראשון בשפה הרוסית. העיתון נודע במערב כשופרו של השלטון הקומוניסטי הרוסי, והפך בעולם, וישראל בכלל זה, כינוי לעיתונות "מטעם", הטוענת לאובייקטיביות ולחתירה אחרי האמת, אולם למעשה מגויסת לאידיאולוגיה מסוימת ואינה מתחשבת בעובדות הסותרות את מטרותיה. ראו גם "פראבדה (ביטוי)"
article 39: 
אתה חייב לסכם את המאמר הבא במשפט אחד.
איני רוצה להיות המתלונן הסדרתי ולהטיל את האשמה בקיפוח הערבים הפלסטינים בישראל על המוסדות הממשלתיים, הציבוריים והפרטיים, אבל מה לעשות, המציאות בישראל עולה על כל דמיון, וקשה, אם לא בלתי אפשרי, למצוא תחום אחד שבו הערבים אינם סובלים ממדיניות האפליה הגזעית מבית-היוצר של הממשלות לדורותיהן. העיתונות הישראלית בשפה העברית, אפשר לקבוע כמעט בוודאות, היא עיתונות בגובה דשא, עיתונות חצר, עיתונות שמגויסת למה שמכונה במחוזותינו "הקונסנזוס הציוני" - ככל שהדברים נוגעים ללא-יהודים במדינה. נתחיל בעובדות הכואבות, שלעניות דעתי מטילות כתם שחור על מה שמכונה "חופש הביטוי": אולי מישהו יתנדב להסביר לי מדוע בשני העיתונים הגדולים, "ידיעות אחרונות" ו"מעריב", אין כתב ערבי אחד, אפילו לבריאות, תרתי משמע? האם המגזר הערבי אינו יכול לספק את הסחורה, או שמא מדובר בהחלטה אסטרטגית של בעלי העיתונים והעורכים שלא להעסיק ערבים? מותר להניח, ואני מדגיש - להניח - כי אי-העסקת עיתונאים ערבים בשני העיתונים נובעת, בין היתר, משיקולים מוזרים ונלוזים, שלא לדבר על גזעניים. לא רק זו, אף זו: הערבי הפלסטיני במדינת ישראל נתפס היום -בזכות התקשורת הישראלית האדיבה - לאנס, גנב, רוצח, מחבל ומיידה אבנים, אז איך אפשר להעסיק עיתונאי שמגיע מסביבה מפגרת ופרימיטיבית? ולכן צפוי שקהל הקוראים יתייחס לדיווחי הכתב הערבי בעירבון מאוד מוגבל. וכך, המוסכמה הרווחת היום באמצעי התקשורת הישראליים היא שערבים מורידים רייטינג. לעומת "ידיעות אחרונות" ו"מעריב", קיבל עיתון "הארץ" החלטה אמיצה לשלב עיתונאים ערבים במערכת. כיום עובדים בעיתון שני כתבים: גקי חורי ופאדי עיאדאת, ושילובם עולה יפה מאוד. תופעה נוספת שיש לתת עליה את הדעת: שני הכתבים הערבים ב"הארץ" אינם מופקדים על סיקור ענייני הערבים; הם מכסים תחומים אחרים, ועל כך מגיע ל"הארץ" יישר כוח. מתוקף תפקידי אני עובר מדי יום על שלושת העיתונים העבריים הגדולים. בשלושתם יש מדורי דעות המפרסמים מאמרים פובליציסטיים. לא ערכתי מחקר מדעי, אבל מאמר דעה שנכתב על-ידי ערבי והודפס בעיתון עברי בישראל הוא אירוע נדיר ביותר. השאלה נשאלת שוב: מדוע נחסמת זכותו של הערבי להביע דעה? האין זו מדיניות של סתימת פיות? אני מניח שלא מעט כותבים ערבים שולחים מאמרי דעה לעיתונים העבריים, אבל נתקלים בחומת סירוב מבוצרת. מדוע? כי הגישה היא שאם אתה ערבי, לך תביע את דעתך בעיתונים הערביים; משמע, המשך לשכנע את המשוכנעים. תופעה אחרת, לא פחות פוגעת, נוגעת למחלקות המנויים בעיתונים העבריים: אנשיהן מתקשרים ומבקשים להחתים את הערבים על מנוי לעיתון. מאליה עולה השאלה: מדוע עלי לשלם כסף כדי לקבל מוצר שאינני שותף בתהליך יצירתו? האם המיעוט הערבי הלאומי במדינת ישראל הוא כוח קנייה ותו לא? להמחשה בלבד מתחום אחר: בחברת החשמל הישראלית מועסקים יותר מ-14 אלף עובדים. מספר ה"לא-יהודים" בחברה, כפי שמנסחת מחלקת הדוברות שלה, מגיע לחמישה או שישה. עשו את החשבון בעצמכם: כמה כסף משלמת האוכלוסייה הערבית בישראל לחברת החשמל מדי שנה? היריעה קצרה מלפרט את כל העוולות שמעוללת העיתונות העברית לערבים הפלסטינים בישראל, אבל אי-אפשר להתעלם מהמסקנה הברורה: הפלסטיני אזרח ישראל מודר למעשה מהשיח הציבורי. המצב הזה מגביר את תחושת הניכור של הפלסטינים בישראל; העיתונות העברית, במקום להיות גשר לקירוב בין שני העמים שנגזר עליהם לחיות יחדיו בארץ, תורמת להנצחת הפערים בין שתי האוכלוסיות ולהעמקת תחושת חוסר שייכות שלנו למדינה, לסמליה ולמוסדותיה. ואחרי כל זה שרת החינוך מצפה שנציין את עצמאות ישראל. היא כנראה שכחה שעצמאות ישראל היא הנכבה שלנו. זוהיר אנדראוס הוא מנכ"ל העיתון הערבי-הישראלי "מע אל-חדת"
article 40: 
אתה חייב לסכם את המאמר הבא במשפט אחד.
 בפתח התוכנית המנחה עמנואל רוזן משווה בין התעלמות התקשורת העולמית מהרצח באיתמר ותפיסת ספינת הנשק "ויקטוריה" לבין התעלמות התקשורת הישראלית מהנעשה מחוץ לתחומי המדינה. לאחר אות הפתיחה משוחח רוזן עם יעקב אילון, מגיש המהדורה המרכזית של "חדשות 10", אשר שב מיפן. "לא רציתי לצאת", אומר אילון ומספר כיצד שוכנע בסופו של דבר בכל זאת לסגת מהמדינה. "עיתונות עושים מהשטח", מסביר אילון את הצורך לדווח מאזור האסון. בתשובה לשאלה מדוע אין למערכות החדשות הטלוויזיוניות יותר כתבים במשרה מלאה מחוץ לתחומי ישראל אומר אילון: "אנחנו אוהבים להתעסק בעצמנו [...] 90% מהחדשות אצלנו זה מי אמר מה על מי ומי ענה לו בחזרה על מה הוא אמר". בהמשך התוכנית משוחח רוזן עם רחל דולב, לשעבר הצנזורית הראשית; עם רונן ברגמן, עיתונאי "ידיעות אחרונות" ומגיש "ערב חדש" ועם אביב לביא, הכתב לענייני סביבה של "מעריב" על הסכנות שמציבים הכורים הגרעיניים בישראל. "אני מקווה שאצלנו הכל מתנהל כשורה", אומרת דולב. "אני מודאג", אומר ברגמן ומסביר כי הגורמים המפקחים פועלים בלא שקיפות ונגישות ראויה. "אני מודאג כי אני לא יודע", אומר לביא. לדברי ברגמן, התקשורת הישראלית אינה מסקרת כראוי את הסכנות שעלולות להיגרם מהכורים הגרעיניים בישראל וזאת מפחד ובשל קשיים שמציבים בפניהם גורמי הביטחון. לביא טוען כי בישראל מתבצע "ערבוב בעייתי בין ביטחון לבין בטיחות". לדבריו, "השאלה היא איך מה שקורה בכור מטופל". הוא מונה, לדוגמה, את נושא הפסולת הגרעינית בישראל ומציין כי המומחים מסרבים לדבר איתו על הנושא. מנגד, דולב טוענת כי בשנות האלפיים חל שינוי ביחס הצנזורה וגורמי הביטחון לנעשה בכור וזאת לצורך הפרדה בין ביטחון לבטיחות ויצירת יתר שקיפות בנושאי בטיחות ואיכות הסביבה. לדעתה, הבעיה היא חוסר הרצון של התקשורת לעסוק בנושא ולא החסמים שמציבים בפניה הצנזורה ומערכת הביטחון. לסיום משתמש ב. מיכאל בפינתו הקבועה כדי לקדם מותגים ומוצרים שונים. התוכנית "תיק תקשורת" משודרת בערוץ 23 ובאתר הטלוויזיה החינוכית
article 41: 
אתה חייב לסכם את המאמר הבא במשפט אחד.
מותר לומר מלה טובה, בלי להיחשב לטעונת בדיקה ואשפוז? אז ניקח סיכון. מלה טובה לתקשורת על פרשת דני איילון. זה בעצם הדבר החיובי היחיד שנותר מהסיפור העצוב/הזוי/לא ייאמן/מביך/משפיל/מכעיס, ונדמה לי שלא צריך למחוק שום תואר. הרי אלמלא התקשורת, הצלמים, המקליטים, הכתבים, הפרשנים והעורכים, שהבינו שמדובר כאן בסיפור-סיפור, לא היינו יודעים כיצד מתנהלים יחסי החוץ של ישראל, ואולי לא רק ביחסים עם טורקיה. בעצם, אלמלא התקשורת לא היה מתרחש הסיפור-סיפור הזה. שהרי כל תכליתה של הפגישה, על מאפייניה והבימוי והתפאורה הייחודיים שלה, היתה בעצם שידורה. חשב דני איילון, סגן שר החוץ, שזו הזדמנות פז לחזק את בסיס התמיכה הפוליטי שלו. "נראה להם, לטורקים האלה! לא נחייך, לא נלחץ ידיים, נשב ונסתכל על השגריר מגבוה. וגם דגל טורקי לא יהיה. רק כחול-לבן". איזו זקיפות קומה פטריוטית! ואכן, היו מי שנהנו מהמחזה, וגם הביעו את עמדתם בתקשורת. אלא שבסופו של דבר, דני איילון היה זה שנשאר עם הביצה מרוחה על הפרצוף, כי כנראה שאפילו במקומותינו יש גבול לכל תעלול, וטוב שיש עדיין מבוגר אחראי כשמעון פרס בסביבה. מי שצפה במחזה בשידור לא ידע איפה לשים את עצמו מרוב תדהמה ובושה וזעם, ולרגע היה בטוח שמשהו אצלו לא בסדר, עד שכל הכתבים והפרשנים בכל מקום ואתר (כמעט, כמעט) פתחו במחול שכמותו כבר מזמן לא נראה ולא נשמע אצלנו. כל החרפות והגידופים הנחשבים בימים כתיקונם ללא תקינים פוליטית נשלפו, עד כדי תהיות בשידור חי, מה שתה ומה בלע כבוד סגן השר לפני שעשה את מה שעשה. בבת אחת ירדה לטמיון קריירה דיפלומטית שאומרים עליה שהיתה לא רעה בכלל. בעצם, לא ניסחף. טמיון זה עניין יחסי, כידוע, ואולי הוא רק ייצא מחוזק מהסיפור. אמנם גם בעבר השתרבב פה ושם שמו של איילון לפרשיות לא נעימות, כששימש שגריר בוושינגטון, אבל אז התקשורת אימצה אותו אל לבה בחום כדיפלומט מקצועי שנפל קורבן לשרירות לבו של השר שלו. עכשיו אולי כדאי לחזור ולבדוק מחדש את האבחנות ההן. מה יש לדבר, התהפכה התמונה. מרוב ניסיון לטפח את הזקיפות ההיא, יצאנו מה זה קטנים, והטורקים יצאו אנשי הכבוד. איך צחקנו פעם על נשיא מצרים חוסני מובארכ, שכמעט יצר משבר דיפלומטי בגלל החיקויים של יצפאן! איך חשבנו שהוא אידיוט שלא מבין איך פועלת מדינה דמוקרטית, וחושב שהשלטון יכול לשלוט בכל בדיחה של כל חקיין בטלוויזיה הפרטית המסחרית. עכשיו אנחנו (זאת אומרת, שר החוץ וסגנו, וגם ראש הממשלה, שהביע תמיכה מסויגת עד שהבין שזה לא מצחיק) מצאנו עצמנו מייחסים חשיבות עליונה למסרים של טלנובלה טלוויזיונית, זדונית ואנטישמית ככל שתהיה, ומוכנים להקריב אינטרסים בטחוניים וכלכליים ובלבד שנצא גאים ונראה להם. גם מי שלא מתפעל ממנהיגי טורקיה ומההתבטאויות שלהם בענייני המזרח התיכון בכלל וישראל בפרט לא היה יכול שלא לחוש צביטה למראה חיוכיו הנבוכים של השגריר, אחמט אוגוז צליקול, כשהחברה מריצים בדיחות על חשבונו בשפה לא מובנת. בכלל, מכריו הישראלים מספרים שהוא דיפלומט מצוין, ומאז נכנס לתפקידו, לפני זמן לא רב, הוא משקיע מאמצים כנים בהתגברות על המכשולים ובשיפור היחסים בין שתי המדינות. אז תודה לדני איילון, שנתן לנו כמה רגעים של שמחה לאיד, שמחה צרופה, טהורה, נטולת עכבות. ובעיקר תודה לתקשורת, שלשם שינוי מילאה את תפקידה, הביאה סיפור והעצימה אותו, ואגב כך גם סייעה ליישב משבר מיותר ומסוכן למדינת ישראל כולה. כך שיצא לה גם להפגין פטריוטיות, וזו שמחת עניים לכולנו.
article 42: 
אתה חייב לסכם את המאמר הבא במשפט אחד.
"מי הח"כית הצעירה שמחפשת בגיידייט מישהו להתכרבל איתו?", שואלת הכותרת בכתבה של לילך ויסמן באתר "גלובס". "בחודשים האחרונים הופתעו גולשים באתרי היכרויות לגלות כי על מחפשות בן הזוג נמנית גם ח"כ מיכל בירן (35) ממפלגת העבודה", נכתב בכתבה, שכוללת צילומסך ופרטים מפרופיל ההיכרויות של בירן. הכתבה אינה מכילה ציטוטים מפיה של בירן, ומסתיימת בשורה "ח"כ בירן אישרה את הפרטים". כפי שהבחינו כמה מגיבים, בירן לא רק שאישרה את הפרטים, היא גם זו שסיפקה אותם. בצילומסך הופיע הפרופיל שלה לא כפי שגולשים באתר רואים אותו, אלא כפי שבעליו רואה אותו, עם הכיתוב "הפרופיל שלך: זו תצוגה מקדימה של הפרופיל שלך באתר. לעריכה יש ללחוץ היכן שתבחר". הידיעה פורסמה היום בצהריים, ומאוחר יותר הוחלף הצילומסך באחד שמציג את הפרופיל כפי שהוא נראה לעיני גולשים באתר, אולם התגובות המסגירות לא נמחקו. העוזר הפרלמנטרי של ח"כ בירן, רועי פרלמן, מסר בתגובה: "לילך פנתה למיכל להגיד לה שהיא עושה כתבה על הפרופיל שלה באתר ההיכרויות, ומיכל הסכימה להראות לה את הפרופיל". מוויסמן לא נמסרה תגובה.
article 43: 
אתה חייב לסכם את המאמר הבא במשפט אחד.
נולד בישראל ב-1951. למד בתיכון עירוני ה בתל אביב. בין השנים 1970-1973 שירת בצה"ל ביחידת נ"מ. בעל תואר ראשון בכלכלה (B.A) ותואר שני במינהל עסקים (M.B.A), שניהם מאוניברסיטת תל-אביב. את דרכו העיתונאית החל עוד בהיותו סטודנט, ככתב ביומון הכלכלי "יום יום". לאחר מכן עבד מספר שנים במגזר העסקי וב-1983 מונה לתפקיד העורך הכלכלי של עיתון "הארץ". פרסם בעיתון סדרת כתבות אודות פרשיית וויסות מניות הבנקים שהביאה למשבר הבורסה הגדול (1983), וקרא למיצוי הדין עם הבנקאים האחראים למפולת. כמו כן חשף את תנאי הפנסיה המפליגים של יו"ר בנק לאומי ארנסט יפת (1987). כתוצאה מהפרסום והלחץ הציבורי, נאלץ יפת להחזיר את רוב כספי הפיצויים והפנסיה לבנק לאומי, ואילו הבנקאים האחראים לוויסות נאלצו לעזוב את משרתם. הם אף הועמדו לדין והורשעו. בדצמבר 1994 חשף את פרשת משה זנבר, כשהביא לפרסום את העובדה שזנבר רכש ארבע דירות בהנחה מחברת אפריקה ישראל, בעוד הוא משמש גם כיו"ר בנק לאומי (הבעלים דאז של אפריקה ישראל), וגם כיו"ר אפריקה ישראל עצמה. כתוצאה מהפרסום נאלץ זנבר להתפטר מתפקידיו אלו. בנובמבר 1996 פרסם סדרה של מאמרי ביקורת נגד עיריית תל אביב, שתלתה שלט בולט בצמוד לאנדרטה לזכרו של יצחק רבין המודיע שהאנדרטה הוקמה בסיוע תרומתו האדיבה של יוסף בוכמן מפרנקפורט. כתוצאה מהביקורת על מקורו של הכסף הורה ראש העיר רוני מילוא על החזרת הכסף לבוכמן ועל הסרת השלט. במסגרת עבודתו העיתונאית עוסק גם בנושאי צרכנות. פרסם ידיעות ומאמרים נגד רשתות השיווק ויצרני המזון הגדולים, במטרה להביא לביטול שיטת הקודים ומעבר לפרסום מחירים מלא על גבי אריזת כל מוצר ומוצר. ב-1998 עבר תיקון לחוק, המחייב את הרשתות לכך. כותב גם בנושאים מדיניים, פוליטיים ובטחוניים. ב-1999 מונה לעורך בכיר לכלכלה וחברה בעיתון "הארץ". ב-2001 הצטרף לחדשות ערוץ 2 כפרשן כלכלי. בין היתר מגיש את הפינה בנושאי כלכלה וצרכנות "ושלא יעבדו עליכם", בתוכנית החדשות "אולפן שישי". ב-2006 הפכה הפינה, למשך עונת שידורים אחת, לתכנית מלאה ששודרה על ידי זכיינית ערוץ 2 "קשת". במהלך עבודתו זכה בפרסים הבאים: ב–1987 היה חתן פרס העיתונאי הכלכלי המצטיין, מטעם המרכז הישראלי לקידום חברתי וכלכלי. ב-1988 זכה בפרס סוקולוב בגין חשיפת הפנסיה שקיבל ארנסט יפת, ופרסום סדרת כתבות שקראה למיצוי הדין עם הבנקאים האחראים למשבר הבורסאי של 1983. מנימוקי ועדת השופטים: "סידרת המאמרים של נחמיה שטרסלר ועקרונות דוח ועדת בייסקי והפרשיות הנלוות, הצטיינה ברמה גבוהה של אמינות, של בהירות ושל עמידה על עקרונות, כמו גם בכושר ניתוח ובמיומנות כלכלית". ב-2011 זכה בפרס ל"תקשורת כלכלית איכותית" מטעם "האגודה לזכות הציבור לדעת". ב-2012 קיבל פרס "מפעל חיים" מטעם אגודת העיתונאים בתל אביב, בגין "כתיבה ומאבק בן שנים רבות נגד מונופולים, קרטלים ופירמידות של המדינה ושל בעלי הון גדולים, במטרה להפוך את כלכלת ישראל לתחרותית יותר, צומחת יותר, עם מחירים סבירים יותר ואבטלה קטנה יותר, לטובת הצרכנים והאזרחים כולם". נחשב בדעותיו לליברל התומך בכלכלה החופשית-קפיטליסטית. כתיבתו עוסקת ביתרונות של כלכלת השוק הליברלי. במאמריו קרא לא אחת להקטנת תקציב המדינה, לצמצום מעורבות הממשלה במשק ולייעול השירות הציבורי. מצדד במאמריו בפתיחת השוק לתחרות, בהפרטת כל גורם עסקי שמחזיקה הממשלה, "כי הממשלה לא יודעת ולא מסוגלת לנהל עסקים". כמו כן מצדד בפירוק מונופולים וקרטלים, ומתנגד להטבות המופרזות שזוכים להן בעלי ההון במדינה. ב-2003 תמך באופן עקבי בתכנית הכלכלית של שר האוצר בנימין נתניהו, שכללה קיצוצים בתקציב ובקצבאות והורדת מיסים. מרצה בפקולטה למינהל עסקים באוניברסיטת תל אביב, לתלמידי תואר שני. גר בתל אביב, נשוי ואב לשלוש.
article 44: 
אתה חייב לסכם את המאמר הבא במשפט אחד.
פרשה שהוטל עליה צו איסור פרסום (צא"פ) מסעירה בימים האחרונים את הרשת הישראלית. בכך אין הרבה חדש. העוקבים אחרי המדיה החברתית והבלוגוספירה יודעים כי המרחבים האלה אינם אוהבים צא"פים. אבל בעצם גם התקשורת המסורתית לא אוהבת איסורי פרסום. היא הרי ניזונה מחופש העיתונות, חופש המידע וחופש הביטוי. לכן פעמים רבות עותרים כלי תקשורת שונים לבית-המשפט בבקשה להסיר צא"פ שהוטל על פרשה זו או אחרת. במיוחד כשיש בה לדעתם עניין ציבורי. לא אחת העתירה מביאה אכן לביטולו המלא או החלקי של הצא"פ, או לזירוז הסרתו. מה שמייחד את הפרשה הנוכחית הוא שתיקתה של התקשורת. העדר כל מאמץ מצדה להסיר את הצו, כמו גם שום ניסיון לרמוז על הפרשה בדרכים המוכרות והידועות: החל מדיווח על פרשה שיש עליה צו כזה, עבור בפרסום ידיעות או תמונות מרמזות שלכאורה לא מתקשרות לכלום, וכלה בהסתמכות על מקורות זרים או אפילו הפניה לרשת. כלום. נאדה. ברשת, לעומת זאת, הדיון לא תמיד זהיר, מדויק ומרוסן (לא שהתקשורת היא תמיד מופת לכך). פה החשוד כבר נהפך ל"אנס"; שם האיסור הכללי בחוק העונשין על זהותה של המתלוננת מבולבל עם צא"פים המוצאים למטרות ספציפיות ושונות; הכל נכרך יחד כדי להאשים את "המערכת" בהסתרת מידע. בפרשות כאלו, גם כשהמידע גלוי הוא מושא למניפולציות מצד יועצי התקשורת ועורכי-הדין של הצדדים, המזינים את התקשורת. אבל כשהמידע מוסתר – השמועות פורחות. הנה עוד סיבה לבקש את הסרת הצא"פ. אז מה נשתנה הפעם, מבחינת התקשורת? האם התשובה העגומה טמונה בעובדה שהחשוד בפרשה הוא עיתונאי והגילדה סוגרת שורותיה בהגנה על מי שהוא "אחד משלנו"? ייתכן שהקולגיאליות במקרים כאלה גוברת על התחרות בענף, המביאה לא פעם להכפשות הדדיות. אם יקרה לי פעם משהו דומה, חושב העיתונאי, אומר לעצמו העורך, לא ארצה שהקולגות יחגגו עלי. ומה על העניין הציבורי? וחופש המידע מה איתו? שואלת הקוראת הביקורתית התמהה. לא כשמדובר בנו, משיבים העיתונאים בשתיקתם. אין ספק כי החשוד נהנה מחזקת החפות. התקשורת אינה אמורה בשום פנים לשפוט אותו. היא כן אמורה לדווח על תלונה ועל מעצרו של אדם כאשר יש בכך עניין ציבורי. עניין כזה, קובע תקנון האתיקה המקצועית של העיתונות, נוגע ל"עיתוי הפרסום, נסיבות העבירה, אופיה, חומרתה או מעמדו הציבורי של החשוד". במקרים מקבילים, התקשורת להוטה להסיר את הצא"פ ולחשוף את מרב הפרטים. שולחת את עורכי-הדין שלה לשאת נאומים חוצבי להבות בבית-המשפט על חשיבותם (אכן!) של חופש המידע וחופש העיתונות ועליה עצמה כעל גוף המייצג את האינטרס הציבורי ואת זכות הציבור לדעת. כל זה מתחלף לפתע בשתיקה מביכה. כאילו עיתונאי אינו בעל מעמד ציבורי. כאילו העבירה שהוא נחשד בה אינה חמורה. לפתע הציבור אינו זכאי לדעת. אפשר להקשות ולשאול, האם התקשורת אינה אמורה לשקול מראש את האינטרסים המנוגדים, של פרטיות החשוד ושל שמו הטוב? הרי במקרים שבהם התיק נסגר היא כמעט לא טורחת לדווח, או עושה זאת בידיעה זניחה וקטנת גופן בעמוד פנימי. ודאי שלא באותן כותרות צעקניות שבהן ליוותה את המעצר והחשדות, בעיקר כשמדובר באדם ידוע שגם ניזוק יותר משום כך. ובכן, האינטרסים הללו אמורים בהחלט להשפיע על אופן הסיקור. זה צריך להיות מאוזן, אחראי והוגן. אבל השאלה אם הם כבדי משקל דיים כדי לגבור על העניין הציבורי בעצם הפרסום אינה שאלה שהתקשורת מחליטה בה, אלא בית-המשפט. סעיף 70 לחוק בתי-המשפט מונה איסורי פרסום ומקנה לבית-המשפט שיקול דעת אם לאסור פרסום במקרים אחרים; בין השאר בשל פגיעה חמורה בפרטיות, או בשל נזק חמור שייגרם לחשוד שטרם הוגש נגדו כתב אישום ובית-המשפט סובר כי יש להעדיף את מניעתו על פני העניין הציבורי. כלי התקשורת מבקשים חשיפה בכל מקרה, בשם האינטרס הציבורי במידע. התפקיד של איזון בינו ובין האינטרסים של החשוד מסור לבית-המשפט. גוף גוף ותפקידו. איני מתנגדת באופן עקרוני וגורף לכל צא"פ באשר הוא. הפרטים הם לפני בית-המשפט, ועליו להחליט. אך איכשהו, לא נראה מרחיק לכת לשער שאין מדובר כאן בקביעת סטנדרטים חדשים שיחולו מעתה ואילך בתקשורת, של איפוק עילאי והתנזרות מכל פרסום במקרים דומים, שבהם הנילונים אינם חברים באותו מועדון. חופש העיתונות אינו אינטרס פרטי של התקשורת. הוא זכותם של מקבלי המידע הרבה יותר משל מוסריו. התקשורת אינה אלא נציגתו של הציבור. אך האינטרס הציבורי בפיה מסתבר, ולא לראשונה, כעניין יחסי מאוד. מנופפת בו כשזה מתאים, שותקת כשזה פחות נוח. יש לשער שבסופו של דבר תיפרץ חומת השתיקה גם בתקשורת. רק שבינתיים היא הוכתמה בכתם של צביעות וסטנדרטים כפולים: אחד לכולי עלמא והשני לה עצמה. נעמה כרמי היא דוקטור לפילוסופיה, חברה במליאת מועצת העיתונות ובעלת הבלוג קרוא וכתוב
article 45: 
אתה חייב לסכם את המאמר הבא במשפט אחד.
החליפה שלובש העיתונאי רם לנדס בתצלום הפותח את הראיון עימו במוסף "הארץ" (24.7.09) אינה שלו, אלא של זארה. כך גם הנעליים. החולצה – של קסטרו. הבית שבו צולם אינו ביתו, אלא מעונו של אדם ששמו פיטרו הכט מהרצליה פיתוח. גם הפנים והשיער של לנדס אינם בדיוק הוא: הם אופרו ועוצבו בידי ענבל מסס. על סגנון ההופעה כולה, לצורך התצלום, אחראית לימור זוהר שביט. כך בחר רם לנדס לארוז את עצמו לכבוד הראיון שבו הוא מבכה את אובדן האמת בעיתונות ואת היעלמה של האותנטיות מכלי התקשורת. לכאורה, ראיון אחד מני רבים במוספי סופשבוע, שכל תכליתו ליחצן סדרת טלוויזיה חדשה, אינו עניין לעסוק בו. מה לא עושים סופרים, תסריטאים, במאים וגם עיתונאים כדי למשוך תשומת לב ליצירות חדשות היוצאות מתחת ידיהם? גם ללנדס מותר, והראיון איתו אכן מזיע ממאמץ לקדם את הפקותיו הטלוויזיוניות האחרונות. ובכל זאת, כדאי להתעכב רגע ליד הדברים שהוא אומר, משום שיש בהם יומרה לאבחן את מצבה של המלאכה העיתונאית בימים אלה וגם לחרוץ את דינה. לנדס קובע כי העיתונות, במשמעותה הבסיסית, איבדה את יכולתה למלא את תפקידה: היא נמצאת, לדעתו, במצב סופני, ואין כיסוי ליומרתה להביא מידע אמיתי. במלותיו שלו: "מה ההבדל בין טלנובלה לחדשות? זה בידור וזה בידור. זה טלוויזיה וזה טלוויזיה. גם חדשות זה בידור [...] אם טלנובלה זה תיאטרון, אז חדשות זה תיאטרון יפני של מחוות מינימליסטיות, אבל עדיין תיאטרון". לנדס פוסק שהמאבק על השגת האמת העיתונאית למעשה הוכרע; מה שנשאר זה להודות בכך. הוא מספר למראיינת כי הפסיק כמעט לצפות בחדשות. מאחר שנואש מהסיכוי להציג את האמת העובדתית כפי שהיא, פנה לעסוק בטלנובלות מצד אחד, ומצד שני בתיעוד עצמי של אנשים (למעשה, נשים) באמצעות מצלמות שהוא מפקיד בידיהן (זו מהותה של הסדרה החדשה שלו "מחוברות").  אינני בקי די בפרטי הביוגרפיה המקצועית של לנדס כדי לדעת אם ההסבר שלו למעבר מעיתונאות לטלנובלות (ולהפקה החדשה שלו) הוא האמת במלואה או שהוא סוג של רציונלזיציה שהוא פיתח. אפשר, עם זאת, לתהות אם הסוגה שהוא מהלל עתה, התיעוד העצמי, נקייה מהפגמים שהוא מוצא בעיתונאות. האם התערבותו כעורך אינה משפיעה על דיוקו של המסמך התיעודי שהוא מתיימר להציג? האם החלטותיהן של גיבורות הסדרה אילו מצבים ורגעים בחייהן לצלם ואילו לא אינן סוג של מסננת שמפעילים גם עיתונאים בעבודתם ושנגדה מתקומם לנדס? האם עצם הבחירה בחמש הנשים המסוימות, שהסכימו לחשוף את עצמן, אינה גורם מכריע בקביעת תמונות החיים שהסדרה מתחזה להציג ולטעון שהיא משקפת עולם מציאות משותף לרוב הישראליות? במלים אחרות, האם מרכיבים בלתי נמנעים אלה בתהליך הפקת הסדרה אכן מבדילים לטובה את מידת האותנטיות שלה מהמלאכה העיתונאית השגורה שבה כתבים ועורכים מנסים להציג לציבור פיסות מציאות? לנדס נוגע בשאלה אמיתית: עד כמה המציאות הנשקפת בכלי התקשורת היא "אמיתית" ועד כמה היא נגזרת של נסיבות אובייקטיביות (לחץ זמן, אילוצי דיווח, תלות במקורות וכדומה) ושל סיבות סובייקטיביות (אישיותו של המדווח, תפיסתו את המציאות, שיקולים זרים המפעילים אותו וכדומה). זו דילמה המלווה את העשייה העיתונאית מאז ומעולם, וב"העין השביעית" היא נדונה, בין השאר, במאמרים מלומדים שכתבו פרופ ירון אזרחי ("לא קיים עיתונאי אובייקטיבי") ופרופ מרדכי קרמניצר ("המילון הישן") ב-2002. אלא שלנדס מוליך את הסוגיה הזו למחוזות האבסורד, ובכך נותן לגיטימציה לכאוס ולהפקרות מקצועית שאין לה גבולות. הוא אומר שאין עוד טעם במאמץ העיתונאי הסיזיפי לחפש, כמיטב היכולת, את האמת; להציג לקורא, למאזין ולצופה את העובדות ככל שניתן לאתר אותן; להצביע בפני הציבור על תהליכים ותופעות ככל שניתן לזהות אותם; להציע תובנות המסתמכות על תום הלב של העיתונאי ועל התחקיר חסר הפניות שעשה, ככל שהנפש האנושית מסוגלת לכך. לנדס שופך את התינוק עם המים. הוא פוסק שהמלאכה העיתונאית בזמננו היא חסרת תכלית ונדונה מראש לכישלון. הוא הופך את אכזבתו מתפקוד עיתונאים – וממערכות עיתונאיות שלמות שבהן פגש, או אפילו היה ממונה עליהן – לאידיאולוגיה. הוא בן 53 ומאחוריו קריירה תקשורתית מרשימה ולא קצרה (כמעט 25 שנה במקצוע). הוא חינך דורות של עיתונאים, ועכשיו הוא בא ואומר להם: עבר זמנה של העיתונאות; פנו לתעשיית הבידור. בה בשעה מצהיר לנדס בפני ציבור הקוראים והצופים, שרחשו לו עד כה אמון בגין המוניטין המקצועיים שצבר בעבודתו העיתונאית, שהוא הוליך אותם שולל, שלא ניתן למלא את התפקיד העיתונאי כהלכה, שהכל רקוב בממלכה השביעית. זה מסר מסוכן ולא נכון. לעיתונות, במובנה המוכר, נועד תפקיד מפתח בקיומה של החברה הדמוקרטית גם במאה ה-21. לטלנובה ולתיעוד הבידורי נועד תפקיד אחר: למלא את שעות הפנאי בשעשועים. כאשר קוראים את הראיון עם רם לנדס, רצוי לשוב להתבונן בתצלומו: כמו התמונה, כך גם דבריו נועדו להשיג תכלית אחת: להציגו באור שיגדיל את הרייטינג של הסדרה שהוא הפיק.
article 46: 
אתה חייב לסכם את המאמר הבא במשפט אחד.
רק למחרת הוא מגיע הביתה, ומרגיע את אמו שלא הלכה לעבודה: "שום דבר לא קרה, הייתי בירושלים, ישנתי אצל דוד, הרי הודעתי לך שהיה זיכוי, כן, זיכוי מחוסר הוכחות", והוא סוגר את דלת הכניסה מאחוריו ומסתובב ובודק "איך יוצאים מכאן", ובכל זאת מגיע למיטתו, נופל עליה ומיד נרדם. בצהריים, כשפטישים הולמים בעוז בתוך ראשו, הוא מתלבש, שותה קפה והולך לעבודה במערכת "הארץ". השעה אחת בצהריים. שוקן מתפתל. "תשב", הוא אומר לו, "לאן אתה ממהר". אחר-כך הוא מעיר משהו בעניין השילומים מגרמניה, ושואל את עמוס: "מה דעתך?", אבל עמוס אינו מעוניין בשיחת חולין. "תגיד לי אם אני חוזר או לא חוזר לעבודה". עוד כחכוח ושוקן אומר: "אני לא יודע, באמת, מה דעתך? אולי עדיף שתמצא לך בית אחר?". זאת היתה שאלה, אבל עמוס אינו עונה עליה. הוא יודע היטב מה עדיף לשוקן. עדיף לו לא להעסיק בעיתון "הארץ" אדם החשוד בהשלכת פצצה גם אם יצא זכאי מחמת הספק. עדיף לו שלא יאמרו עליו שהוא מחזיק צפעוני מסוכן בעיתון שלו, עדיף לו להתרחק עכשיו מעמוס קינן, לצאת מקו האש המופנית אל האיש. את כל זה אין עמוס אומר. הוא קם, מסתובב ויוצא מהחדר, ורק טריקת הדלת המהדהדת מעידה על מצב רוחו. בדרך, ליד הדלפק, הוא מתעכב לכתוב פתק בן שבע מלים: "כדי שיהיה לך יותר קל – אני מתפטר". ואכן, לשוקן זה יותר קל. למחרת הוא שולח לעיתונאי המתפטר מכתב פרידה: "ברצוני להביע את צערי על התפטרותך מעבודתך בהארץ... מדורך בהארץ שימש עילה להתקפות נרגזות עליך, על הארץ ועלי. אך אני רואה צורך לומר לך היום שלא היה לי ואין לי גם היום ספק שהמניעים השורשיים שהדריכו אותך בכתיבתך הם מן הכנים והטהורים ביותר המפעילים נוער ישראלי בימים אלו. מדורך עשה רבות כדי לפתוח את עיני הציבור לחולשות היסודיות של חיינו ולסתירות בין מטרות מוצהרות לבין המעשה בהן הסתבכנו. זוהי פעולתה של סאטירה אמיתית, והרוגז שמתעורר מאשר שהחצים קלעו למטרה... אני גם מאמין שהכוחות והכשרונות הגדולים, שכל מי שנפגש איתך מבחין בהם, עוד ייתנו פירות בשלים". ושוב בחוץ. אור חורף בלה, קפה תמר. אף כי השעה מוקדמת, המלצר מביא בקבוק מדיצינל עם שתי כוסות. עמוס ממלא את הכוס כאילו זה גזוז ולא קוניאק, ואחרי זה הכל נמחק. "יש שנה שאינני זוכר אותה כלל. "עד כדי כך אינני זוכר אותה, שאיני זוכר איזו מהן היתה. אולי 1953. אבל אולי שנה אחרת" ("ארצך", 70). הוא אינו זוכר את אלה שהתרחקו ממנו כשנתקלו בו ברחוב, את אלה שסירבו להיראות בחברתו, את שיחות הטלפון היומיומיות למקומות עבודה שונים, אפילו לעיתון "חירות" הגיע בלית ברירה ושם הסכימו שיכתוב טור, אבל בעילום שם, כך שאיש לא יידע שיש להם איזשהו קשר איתו. חומה של נידוי.  כל זה נשכח, אבל הדרך היורדת מקפה תמר לכיוון כיכר דיזנגוף, לריינס ולרחוב ארבע-ארצות עדיין שמורה. שם, מול בית-החולים אסותא, גרה ימימה, שפותחת לו את הדלת. לרגע היא מהססת, מזמינה אותו להיכנס, מושיבה אותו על הספה, לא מציעה לו לשתות, ואז, בבת אחת, אומרת הכל: היא עוזבת אותו. קודם ברחה לאילת כדי להיות רחוקה ממנו, אבל האחות הראשית בבית-הספר לאחיות אמרה לה: "למה את צריכה לעבור לאילת? שהוא יעבור לאילת". אז היא נשארת בתל-אביב, אבל לא מתכוונת לראות אותו יותר. האלימות שלו לא מתאימה לה, השתיות שלו והנשים שלו נמאסו עליה, היא גם מזכירה את אותו לילה בסידנא עלי, את זה שלא הכניס אותה בסוד תוכניותיו. בקיצור היא נפרדת ממנו וזהו. עמוס נשאר עומד. לא רוצה להתרגז, מסרב להרגיש צער, מפנה את ראשו, מחפש, אין איש. מסביב רק ריק. ובלי לומר דבר הוא מסתובב והולך משם ומותיר אותה יושבת על הספה, מתחרטת, מהססת אם לקום ולקרוא לו, זוכרת שהוא לימד אותה לקרוא את דוסטויבסקי, לאהוב את באך, שלקח אותה למוזיאון בשדרות רוטשילד לשמוע קונצרטים וגם הראה לה סירה קטנה מיטלטלת על גלים, למרגלות הר והילת עננים, בציור של נחום גוטמן. לא משנה. הוא כבר רחוק משם, מכתת רגליו מחברה קבלנית אל מישהו שיש לו משרד קטן, פוגש חברים מימי המחתרת, מוכן לעשות כל עבודה. מכבדים אותו בתה, מדברים איתו יפה ומלווים אותו לדלת. ובחוץ אור האביב מתחלף לאור קיץ ומתענן לקראת הסתיו, ושום סורג אינו מסנן את מראות העננים. ב"הבוקר" וב"ידיעות אחרונות" לא מעוניינים בשירותיו, בעיתונים אחרים מסרבים אפילו לקבוע פגישה. שייקה בן-פורת עשה לו טובה והציע לו לצייר קריקטורות ולכתוב סאטירות בשם בדוי בעיתון המשמרת הצעירה של מפא"י, "אשמורת", ובביטאון הספרותי של מפא"י, "מבואות" – אלה העיתונים שרק אתמול כתב עליהם סאטירות ארסיות. מובן שהיה יכול לעבוד במוסך או בבניין, הלוא הארץ הולכת ונבנית, הפטישים מכים, המקבת נוקבת. יש עבודה בעיר ויש עבודה בכפר. מתוך הספר "על דעת עצמו – ארבעה פרקי חיים של עמוס קינן", מאת נורית גרץ. הוצאת עם-עובד, עמ 294–297. הציטוט מובא כאן באדיבות ההוצאה
article 47: 
אתה חייב לסכם את המאמר הבא במשפט אחד.
חלק בעיתון, ובהשאלה, סוג של כתיבה עיתונאית. במקור התייחסה המלה לחלק בעיתון שבו התפרסמו מאמרים שאינם פוליטיים, שעסקו בתחומי התרבות והדעת. מאוחר יותר התייחדה המלה לתיאור כתיבה פובליציסטית, ביקורתית או עיתונאית-ספרותית, שאינה דיווחית-חדשותית ואינה פוליטית-אידיאולוגית. במרוצת הזמן ניתנו למלה כמה משמעויות, מהן מרחיבות ומהן מצמצמות: 1. כל כתיבה שאינה עוסקת באקטואליה פוליטית. 2. כתיבה הומוריסטית. 3. כתיבה מתלהמת ופרובוקטיבית. מקור הביטוי במלה הצרפתית Feuilleton או Feuillet, שפירושה "דף קטן", ושתיארה מוסף לעיתון שעסק בנושאים לא-פוליטיים. העיתונות הצרפתית בתקופת המהפכה, שבמובנים רבים היתה ערש העיתונות המודרנית, הוקדשה רובה ככולה לעניינים פוליטיים ולחילוקי הדעות בין הסיעות השונות שפעלו בפריז. צירוף תוספת שאינה פוליטית היה חידוש. מי שהיה חלוץ בפרסום תוספות כאלו – שפעמים היו מודפסות על דף נפרד שצורף לעיתון (ומכאן השם "דף קטן") ופעמים הודפסו על דפי העיתון עצמו בפונט קטן יותר וסומנו בקו מפריד – היה לואיס-פרנסיס ברטין "הזקן" (Louis-François Bertin the Elder), המו"ל של העיתון "Journal des Débats", שאחרי המהפכה השפיע רבות על התרבות הצרפתית. בתוספות הללו פורסמו מאמרים וביקורות בנושאי תיאטרון וספרות ואף קטעי פרוזה ושירה, אולם גם רכילות, בדיחות, שעשועי לשון ומכתמים בחרוזים. במהלך המאה ה-19 התקבל נוהג זה גם בגרמניה, והיה פופולרי במיוחד ברוסיה. משמעות השם "פיליטון" בעיתונות האנגלית היתה אחרת, והתייחסה לסיפור בהמשכים. הביטוי היה בשימוש בשפה העברית במאה העשרים, ובמיוחד במחציתה הראשונה.
article 48: 
אתה חייב לסכם את המאמר הבא במשפט אחד.
 לפני כשמונה חודשים המתנדב המוכשר של המיזם אפיק רחמים ביקש שנבדוק משהו מחוץ לכנסת, אך רלוונטי לחיינו לא פחות – זמני הגעת ניידת. גילינו שלמרות מסיבות הפרידה המפוארות מהמפכ״ל והתגאותו בשירות לאזרח – מדי שנה ל-100 לוקח יותר זמן להגיב. אם למשל ניסו לרצוח אתכם וחייגתם 100 בשנת 2012 – לקח לניידת להגיע כ-13 דקות בממוצע. ב-2014? 17 דקות. זמני הגעת ניידת- לחצו לנתונים המלאים רק לאחרונה התגאה המפכ"ל היוצא יוחנן דנינו בזמני התגובה של המשטרה ובמהירות הגעת הניידות, אבל כעת מתפרסמים נתונים פנימיים של המשטרה שמראים דווקא שזמן התגובה הולך ומתארך בכל שנה. התוצאות, שהגיעו לידי המיזם "100 ימים של שקיפות", מתייחסות לזמן שחלף מרגע שיגור הניידת על ידי המוקד ועד להגעתה ליעד. המשטרה מסווגת את הקריאות שהיא מקבלת על פי סוגי אירועים שונים. על פי הנתונים, כמעט בכל סוגי האירועים זמן התגובה התארך. כך למשל, בשנת 2013 עמד זמן התגובה לאירוע מבצעי על-23 דקות ובשנת 2014 עלה זמן ההגעה ל-28 דקות. וזה לא שמספר האירועים מסוג זה עלה, להפך – הוא דווקא ירד ב-18%. זמן הגעת הניידת במקרים של ניסיון רצח, הריגה או תקיפה חמורה, עמד בשנת 2012 על כ-13 דקות בממוצע. בשנת 2013 עלה זמן ההגעה ל-16 דקות ובשנת 2014 ל-17 דקות, ובמקרים כאלה כל דקה גורלית. במקרה של פריצה לדירה תחכו כמעט 20 דקות להגעת ניידת. אם חלילה תיקלעו לשריפה, הצתה או אפילו חטיפה, לפי נתוני המשטרה זמן ההמתנה יהיה 20 דקות בממוצע. ממשטרת ישראל נמסר בתגובה: "הנתונים מודדים תהליכים בארגון בתחום השירות ואינם מהווים מדד למענה מבצעי. כל ניסיון להציג זמני תגובת ניידות לפי כמות אירועים בשנה טועה ומטעה, בהיעדר בחינת משתנים נוספים שמשפיעים על זמינות הניידות. לאחרונה נחנך מוקד המידע הארצי של המשטרה שקולט את פניות הציבור ומגביר את הזמינות והמענה המבצעי". 
article 49: 
אתה חייב לסכם את המאמר הבא במשפט אחד.
 כבר כמעט עשרים שנה שדן סבאג כותב את מדור הסקס המטונף, המצחיק וסר הטעם "סבאג לאב", המתפרסם ב"דה-סטרנגר" בסיאטל ובסינדיקציה בעשרות עיתונים ברחבי ארצות-הברית, ושבו הוא עונה בכנות ובישירות לשאלות הביזאריות ששולחים לו קוראיו. כעת, בטוויסט ביזארי לא פחות, הפכו חייו – שכוללים גם בן זוג חתיך ותומך וילד מאומץ בן 12 – למחזמר שמועלה בברודווי.  לעומת זאת, חייה של הבלוגרית האגרסיבית והאקסצנטרית ניקי פינק, שמנהלת את אתר החדשות ההוליוודי המאוד מצליח "Deadline Hollywood", עומדים להפוך לסדרה של HBO, מה שיזכה גם אותה בצק שמן.  ואילו חייו ואישיותו הצבעונית של העיתונאי הניו-יורקי האגדי גימי ברסלין יעמדו במרכזו של סרט תיעודי חדש שהפקתו תחל בקרוב.  עיתונאים שחושפים שחיתויות ברוסיה ממשיכים לחטוף מכות רצח, האנשים שמחטיפים להם את המכות ממשיכים להתחמק ללא כל עונש, וגם הגורמים הממשלתיים ששולחים את האנשים שמטילים אימה על העיתונות הרוסית עדיין מסתובבים חופשי.  מדינה נוספת שבה עיתונאים נופלים כמו זבובים היא הונדורס: מאז אפריל חוסלו באכזריות שבעה עיתונאים שהעזו לכתוב על הכאוס הפוליטי במדינה ועל עסקי הסמים המשגשגים בה.  המשטרה הלטבית, שעסקה בחיפושים אחר האקר שפרץ למאגר מידע ממשלתי והדליף לאינטרנט נתונים מביכים על השלטון, מיררה את חייה של עיתונאית מקומית שדיווחה על הסיפור.  תוכנה חדשה ומשופרת אמורה לדאוג לכך שהחדשות על המהפכה הבאה באיראן יעקפו את הצנזורה האינטרנטית של המדינה באופן אלגנטי יותר מבעבר.  אחרי שבשבוע שעבר למדנו ש"ניוזוויק" על הקרשים ושאם לא יימצא לו רוכש הוא ייסגר, השבוע אנו למדים שמצבו של המתחרה הוותיק "טיים" אינו טוב בהרבה.  אמנם הבטיחו לנו שהאייפאד יציל את עולם העיתונות, אבל אם ללמוד על-פי 360 עותקים דיגיטליים שהמגזין "GQ" מכר החודש, זה לא יקרה בזמן הקרוב.  ואם כבר אייפאד: אחד הכתבים של "Gawker" השתכר בסוף-השבוע ומצא את עצמו מתעצבן מאוד מפרסומת שהכריזה שההמצאה החדשה של אפל היא הדבר הכי מהפכני מאז המהפכה הצרפתית. הוא מיד כתב מייל ציני ועוקצני לסטיב גובס. באופן מפתיע למדי, גובס החליט לענות לו.  אחד ממנהיגי המורדים בתאילנד נורה בראשו בעת שהתראיין ל"ניו-יורק טיימס". הוא מת מפצעיו כעבור יומיים.  דייוויד קאר כותב על ההיגיון המאוד מיוחד שעומד מאחורי הכותרות המטופשות שניתנות לכתבות באינטרנט.  האם גיליאן טט, העורכת החדשה של ה"פייננשל טיימס", היא האשה החזקה ביותר בעולם העיתונות? ה"דיילי ביסט", שמקדיש לה כתבת פרופיל מפרגנת, סבור שכן.  מסתבר שמשבר העיתונות המודפסת טרם הגיע לגרמניה: הכנסות העיתונים במדינה לא ירדו באופן משמעותי מאז שנת 2004.  ואם כבר משבר העיתונות המודפסת: הנה מאמר, הלקוח מ"האטלנטיק", שדווקא טוען שבסוף הכל יבוא על מקומו בשלום. בחיי.  איש שמדבר + זבוב ענק + שידור חי = קטעים משוגעים.  ואם כבר זבובים וכתבי טלוויזיה, תמיד נחמד להיזכר בקליפ הקלאסי הזה. אין מצב שזה אמיתי, נכון?
article 50: 
אתה חייב לסכם את המאמר הבא במשפט אחד.
"מקור ראשון" ואתר nrg יימכרו לחברת ישראל-היום-בע"מ, שבבעלות איש העסקים שלדון אדלסון ורעייתו ד"ר מרים אדלסון, תמורת 17 מיליון שקל, כך ביקש לאשר אמש רואה-החשבון חן ברדיצב, הנאמן מטעם בית-המשפט לחברות המפעילות את "מקור ראשון" ו"מעריב". ישראל-היום התחייבה בהצעתה להעסיק 114 מ-120 עובדי ההנהלה והמערכת העיתונאית של "מקור ראשון" לתקופה של לפחות 12 חודשים. כמו כן התחייבה החברה להעסיק 90% מהפרילנסרים של העיתון ואת כל 220 עובדי ההפצה לתקופה דומה. לגבי אתר nrg התחייבה ישראל-היום להעסיק 5 מ-17 העובדים לתקופה של שנה. ==  להורדת הקובץ (PDF, 7.72MB) להורדת הקובץ (PDF, 7.72MB)  להורדת הקובץ (PDF, 2.19MB) להורדת הקובץ (PDF, 2.19MB) "בקשה דחופה" של נאמן בית-המשפט ל"מקור ראשון" ו"מעריב", המסמך המלא בשני חלקים == ברדיצב ביקש מבית-המשפט המחוזי בירושלים לאשר את מכירת "מקור ראשון" ואתר nrg לישראל-היום לאחר תהליך התמחרות בן כמה שלבים. בשלב הראשון התעניינו 12 גורמים ברכישת העיתונים והאתר. לאחר שקיבלו את פרטי החברות מהנאמן, נותרו שישה מתעניינים. ישראל-היום הציעה 12.5 מיליון שקל עבור "מקור ראשון" ו-3 מיליון שקל עבור nrg; גרוזלם-פוסט הציעה 7.5 מיליון שקל עבור "מקור ראשון" ו-1.5 מיליון שקל עבור nrg; טלנירי-שוקי-הון הציעה 401 אלף שקל עבור אתר nrg; אשדיר-פרסום-והפצה הציעה 5 מיליון שקל עבור "מקור ראשון"; לריסה-אחזקות הציעה 2 מיליון שקל עבור "מעריב", 4 מיליון שקל עבור "מקור ראשון" ו-750 אלף שקל עבור אתר nrg, וכיפה-שירותי-אינטרנט הציעה 70 אלף שקל עבור אתר nrg. "לאחר עיון בהצעות שהוגשו עלה כי הצעתה של ישראל-היום לרכישת פעילות העיתון מקור ראשון ולרכישת פעילות אתר האינטרנט nrg עלתה על הצעת שאר המציעים בכל הפרמטרים, וזאת באופן בולט ומשמעותי, הן בסכומה והן במספר העובדים שאותם היא התחייבה להמשיך ולהעסיק", כתב הנאמן לבית-המשפט. לדברי ברדיצב, לאור זאת התכוון להמליץ ללא שהות על ישראל-היום כרוכשת העיתון והאתר, אולם באי-כוחה של גרוזלם-פוסט, החברה שבשליטת איש העסקים אלי עזור, ביקשו להעניק להם הזדמנות להגיש הצעה מעודכנת ומשופרת: 13.5 מיליון שקל עבור "מקור ראשון", 2.5 מיליון שקל עבור "מעריב" ו-4 מיליון שקל עבור אתר nrg. לנוכח ההצעה המשופרת זימן אתמול ברדיצב את נציגי שתי החברות למשרדו לפגישת התמחרות מכרעת. "אנחנו הגענו לכאן תחת מחאה", אמרה בפגישה עו"ד קרן רייכבך-סגל, באת-כוחה של ישראל-היום. "המועד להציע הצעות נגמר בשני אחר-הצהריים, וכל הצעה שהתקבלה אחר-כך היא בניגוד לדין. הגענו לכאן תחת מחאה והדלפות שהגיעו לעיתונות שהביאו לשיפור ההצעה שלהם [גרוזלם-פוסט] לא מקובלת עלינו" [כך במקור]. "אנחנו נתחיל עכשיו את ההתמחרות כאשר הסכום ההתחלתי [עבור מקור ראשון] עומד על 14 מיליון שקל", הודיע בהמשך הדיון רו"ח ברדיצב. "אנחנו לא מציעים 14 מיליון, נשארים בהצעה שלנו [13.5 מיליון]", הבהיר עו"ד מורן מאירי, בא-כוחה של גרוזלם-פוסט. "יש לי שאלה", אמרה עו"ד רייכבך-סגל, "זה שהם לא מוכנים לקחת ב-14 ואני כן אסכים לקחת ב-14 זה אומר שזכינו?". "כן", השיב רו"ח ברדיצב. "אז אנחנו מוכנים לקחת ב-14 מיליון", הודיעה עו"ד רייכבך-סגל. בהמשך החליט ברדיצב לבטל את ההתמחרות על אתר nrg בשל חילוקי דעות עם גרוזלם-פוסט והודיע כי הצעת ישראל-היום לרכישת האתר היא הזוכה. נכון לעכשיו, עידכן ברדיצב את בית-המשפט, לא התקבלה הצעה כלכלית לרכישת "מעריב", אולם לדבריו, "קיימת אפשרות לקבל הצעות גבוהות יותר". על כן ביקש הנאמן להמשיך ולחפש בשלב זה רוכש ל"מעריב". 9712-03-14
article 51: 
אתה חייב לסכם את המאמר הבא במשפט אחד.
כמו בתי-הקברות בשולי הערים, כך גם מודעות האבל מתקיימות בשולי העיתונים, וכמו בתי-הקברות, גם על פניהן יהיו רבים יותר שיעדיפו לחלוף ולא להתעכב ולחוש בצינה הנושבת מהן. בתוך אותו מוצר ותיק, גליון העיתון המודפס, שעבר תמורות רבות כל-כך, לא יתקשה גם הקורא המתעורר מתרדמת של חצי מאה לזהות מרחוק את פורמט עמודי מודעות האבל. המדור, כמו המוות, אינו מתיישן. מודעת האבל היא מצבת דיו זעירה. כמו אחותה העשויה שיש, גם לה אותו פורמט מלבני, אותן אותיות שחורות ריבועיות, אותו צמצום מילולי. סידורן של המודעות אחידות-הפורמט זו לצד זו וזו מתחת לזו הוא היוצר את מראה העמוד האופייני – ואף בו יש כדי להזכיר את מטריצת גוש/חלקה.  מאחורי ביטוי טכני חורץ לשון המוות. בשל אופיו הקודר, המוחלט והאוניברסלי, המוות מעדיף את הסטנדרטי על פני היצירתי והמגוון. קו מסגרת בעובי אחיד, מבחר גופנים מצומצם, שם הנפטר תמיד באותיות גדולות ומעובות משמות האבלים. שלא כמו המצבה, המנציחה את בדידותו של הנפטר, במודעת האבל מסתופפת (על פי רוב) המשפחה כולה. כמו על דלתות בתים, גם כאן יהיו קורקטיים שיסתפקו בשלט עם הצהרה כללית "המשפחה האבלה", ואחרים יציגו קטלוג שלם של הפרטים במשפחה, סדורים על-פי תפקידיהם – אשתו, בנו ובתו, הנכדים, גיסו. המהדרין יוסיפו גם שמות, שמות משפחה ולפעמים גם כינויים, שלא יצוטטו כאן מפאת כבודם של המתים והחיים, אך מציעים למתבונן סקרן עולם שלם. ברחוב זה וזה, בדירה זו וזו, בשעות 21:00–16:00. שלא כמודעות האבל עשירות הסופרלטיבים הנדפסות בעיתונות החרדית, אלו הנדפסות בעיתונות החילונית קורקטיות לרוב. על הפטירה מודיעים בדרך כלל בצער רב, לפעמים בכאב או ביגון עמוק – ביטויים שכבר היו לקלישאה. את זהות המנוחים יגדירו בראש ובראשונה זיקות משפחתיות ("אמנו, אחותנו וסבתנו"), לעתים רחוקות יותר פועליהם ותואריהם (ד"ר, "מוותיקי נהריה"). רק מתי מעט זוכים לשורה מלאת שאר רוח, כפי שהיו אולי הם, בחייהם: "ספורטאי, גנן ומציל אגדי בבת-ים, שהנחיל לנו אהבת ים וגן ונפרד מאיתנו כשהוא בן 98 שנים". לאותם שחיו את חייהם באלמוניות, הרגע הזה הפומבי של פרסום שמם במרכז מודעת אבל הוא רגע קצר מועד של תהילה. למרבה הצער, הם כבר אינם שם להתענג – לא על תשומת הלב והכבוד, ולא על נדיבות לבם של מי שזיכו אותם בכך. האם מודעת האבל מתפרסמת בעיתון שאותו נהג לקרוא המנוח? זכורה לי בחדות הגאווה שחשתי כילדה כשראיתי את שמו של סבי על מודעת האבל בעיתון. האם אני הייתי מי שגזרה ושמרה אותה לצד תמונתו הקטנה הממוסגרת? ואולי אחד מהורי? האם גם אבלים אחרים נוהגים לעשות זאת? כמו בפרסומים אחרים, כך גם במודעות האבל: ככל שהמודעה גדולה יותר, כן גדל מחירה. ב"הארץ", שבו המודעות יקרות יותר, הן גם גדולות ומעטות יותר; מתי "הארץ" אינם מצטופפים כמו המתים ב"ידיעות אחרונות" ו"מעריב". האם המתים של "הארץ" אקסקלוסיביים יותר? למרבה ההפתעה, עלעול בעמודי מודעות האבל של העיתונים המתחרים מגלה כי בשיעור גדול של המקרים אלו אותם מתים ממש: מי שיש לו כסף לפרסם מודעת אבל אחת, יש לו כסף לפרסם שלוש מודעות זהות בשלושה עיתונים שונים. מרכינים ראש, אבלים, המומים, דואבים, זוכרים, ולא שוכחים לצרף את סמליל החברה. מילא סמליל שחור-לבן, כזה הנבלע בשחורו-לבנו של העמוד, אבל סמליל ירוק?! מישהו ב"דה-מרקר" – מאותם מישהואים עם ראש כלכלי – מצא ערוץ פרסום נוסף. אפשר שבקרוב נראה שלטי חוצות גם בבתי-קברות? דבר מותה של ב, מורה אהובה ונערצת, הגיע אלי בדואר האלקטרוני – מדיום יעיל, מהיר וחינמי. ובכל זאת חיפשתי אחר שמה במודעות האבל של "הארץ". ב, אשת לפידות, היתה הרוח החיה בטקסי יום הזיכרון בבית-ספרי ובקיבוצה ובעלת חולשה, כך התוודתה, למלנכוליה. חשבתי, על כן, כי הדבר היה מסב לה קורת רוח – לראות את שמה מופיע בעיתון (של האינטליגנציה) באות עבה, את שמו של קיבוצה צמוד אל הביטוי "מרכין ראשו". אפשר שהקיבוץ הישן, הלא מופרט, זה שידע ימים מבוססים, היה מפרסם מודעה שכזו. הקיבוץ החדש, ראשו מורכן ממילא.
article 52: 
אתה חייב לסכם את המאמר הבא במשפט אחד.
רק לפני חודש נשפכו אלפי מלים ונמרחו עשרות צילומים מאולימפיאדת בייגינג בעמודים הראשיים של "ידיעות אחרונות" ובכפולת האמצע של חלק החדשות. אז איך קורה שמה שהוגדר על-ידי העיתון כ"תקרית דיפלומטית" בין ישראל לסין, תקרית שנגרמה כתוצאה מראיון ב"ידיעות אחרונות", לא זכה כלל להתייחסות בולטת ונדחק למדור הספורט? הסיפור המשונה החל ביום שישי שעבר, בכתבת שער במוסף "7 ימים". השייט שחר צוברי, מדליסט הארד מבייגינג, אמר בראיון למוסף כי הסינים הם "חארות". בתגובה העביר שגריר סין בישראל מחאה לוועד האולימפי בארץ, ובהמשך ביטל קבלת פנים מתוכננת לספורטאים הישראלים. צוברי התנצל, שר הספורט מגאדלה התנצל, הוועד האולימפי התנצל, אבל הסינים טרם סלחו. ההישג העיתונאי הוא אולי מפוקפק – ראיון שפורסם בעיתון גרם לתקרית דיפלומטית עם מעצמה – אבל בכל זאת, זה הישג שעיתונים נוהגים להתפאר בו. אם כך, מדוע הסיפור לא הופיע בעמוד הראשי של "ידיעות אחרונות", או לפחות קיבל הפניה בולטת בעמודי החדשות? הרי רק לפני שבועיים-שלושה פירנסו האירועים הספורטיביים מסין את החלק המרכזי של העיתון של המדינה. יכול להיות שבצמרת מקבלי ההחלטות ברחוב מוזס חשבו שהמקרה אינו דרמה יוצאת דופן, והניחו לניר חפץ, עורך "7 ימים" ומוסף הספורט, לגדל ולרומם את הסיפור בממלכה שלו. יכול להיות גם שהבמה המשנית שקיבל הסיפור מלמדת משהו על היחסים שבין עורכי העיתון ובין עורך המוספים. בימי גלעזר ויובל היה נהוג לומר ש"7 ימים" הוא מדינה נפרדת בתוך "ידיעות אחרונות". ייתכן שמדובר בשחזור מוזר, אולי אפילו נגטיבי, של התקופה ההיא? ויש עוד: בעוד שבמדור הספורט מדווחים על תקרית דיפלומטית, שמקומה הטבעי הוא בעמודי החדשות, בחלק החדשותי הופיע ביום ראשון סיקור פתיחת אולימפיאדת הנכים בבייגין, בלי שאף מלה על אירוע זה או סיקור מקצועי של הספורטאים הישראלים יופיעו במדור הספורט. לא ברור. לא מובן. השבוע אפשר היה להיווכח שוב עד כמה ספורט "ידיעות אחרונות" תקוע במקום. הנבחרת הצעירה עד גיל 21 בכדורגל עמדה לפני משחק מכריע מול גרמניה בחוץ, בדרך לפלייאוף שלפני אליפות אירופה. בסופו של יום היא אכן עשתה זאת, עם 0:0 מרשים. בעוד ש"מעריב" בחר לתת לנבחרת הצעירה את הכבוד המגיע – שני שערים וכפולה פותחת (ביום המשחק ולמחרת) – ב"ידיעות אחרונות" המשיכו במסורת המיושנת, הפרובינציאלית וחסרת המעוף שלהם, ולפיה הנבחרת הבוגרת מעל הכל, אפילו במחיר המעטה מההישג של הצעירים. אתר ערוץ הספורט היה בשיאו באולימפיאדת בייגינג, עם סיקור מקיף של התחרויות והספורטאים הישראלים ושפע של תקצירי וידיאו. ההשקעה הגדולה הביאה לתוצאות יפות בסקר "טים" לחודש אוגוסט. האתר השתדרג ל-16 אחוזי צפייה לעומת 11.8% ביולי – קפיצה משמעותית של 4.2%. המתחרה הגדול, ONE, רשם עלייה מתונה יחסית לעובדה שמדובר בחודש ספורטיבי אינטנסיבי – רק 1.8% יותר לעומת החודש הקודם (16.9% באוגוסט לעומת 15.1%). כך ייעשה למי שהעדיף לסקר את האולימפיאדה מהכורסה במערכת, ולא טרח לשלוח כתב לבייגינג.  אם אתר ערוץ הספורט רוצה לשמור על הפער האיכותי, הוא צריך להישמר מהסגנון הזול של אתר ONE. לפרסם תמונה של בחורה במחשוף נדיב עם הכיתוב "פצצה" בידיעה על ביטול משחק באיטליה בגלל פצצה ממלחמת העולם השנייה שהתגלתה סמוך למגרש – זו בדיוק הדרך הלא נכונה. אם אין לכם תמונה ממקום האירוע, תמצאו פתרון יצירתי אחר. כרגע, מדובר בפצצה של אינפנטיליות. לתגובות והערות: yegerm9@walla.co.il
article 53: 
אתה חייב לסכם את המאמר הבא במשפט אחד.
״רציתי להגיע לתפקיד מעמדת שליחות אמיתית של אדם שכל ילדיו וכל נכדיו מתגוררים בירושלים, ומודאגים דאגה עמוקה מהעתיד שלה״. כך הכריז שר הכלכלה אריה דרעי בראיון ב-2010. אלא שכמה מילדיו של דרעי כנראה גילו מאז את הקסם של עולם הנדל״ן ורכשו דירה אחת או שתיים או שלוש או יותר. גם בת״א. בדיקה שערכנו ב׳מאה ימים של שקיפות׳ חושפת טפח מאימפריית הנדל״ן של משפחת דרעי: לבת אחת של שר הכלכלה דירה בירושלים ושליש בית נוסף בת״א. על בת אחרת רשומות 3 דירות בשכונת התקווה בת״א וחצי דירה נוספת בתל אביב. לבת שלישית דירה לא רחוק בת״א לצד בית במושב בין ת״א לירושלים. לבן אחד דירה במגדלי שאול בירושלים. באותו בניין, אגב, גם ממוקמות דירות של אחיינו של דרעי, כלתו של הרב עובדיה זצ"ל ונכדתו של הרב עובדיה זצ"ל. בן אחר רכש דירה במסגרת קבוצת רכישה בירושלים. לפני הבחירות גם זרם מידע לגבי עסקאות נדל״ן ירושלמיות שדרעי מקושר אליהן. ״כל הדיירים בבניין שלנו ידעו שאריה דרעי זה האיש לפנות אליו״, סיפר לנו אחד מהם. אבל דרעי עצמו דאג להישאר מחוץ למסמכים הרשמיים. אחיו היה בחזית. ומה עם דרעי עצמו? הוא מתגורר בדירה ברחוב הקבלן (שלוש קומות בשטח 272 מ״ר), והסתבר לנו שהייתה ברשותו דירה נוספת אותה מכר ב-96׳ לתושב חוץ. לפי גידי וייץ, הוא גם בהליך בנייה של בית נופש. בנוגע למשפחה – אלו לא כל הדירות. חלק מהנכסים בתהליכי רישום ולא ניתן להפיק נסחים לאימות המידע. אלא שבמהלך הבדיקה התפרסם ראיון שערך עמו גידי וייץ. דרעי נשאל שם והתייחס לנושא: "אני גאה ברוך השם, שיש לי פרנסה, יש לי בית ולילדים שלי יש בית. הילדים שלי, ברוך השם, התחתנו, וקיבלו מהצד השני. אני עזרתי להם, ההורים שלי עזרו להם, הם לקחו משכנתאות וברוך השם קנו דירות. יופי? חלק קנו, חלק לא קנו, חלק בדרך לקנות, חלק עם משכנתאות וכל הדברים האלה״. לכן אסתפק במידע הזה ורק נזכיר שלפני הבחירות דרעי רץ ׳בשם השקופים׳. הוא פרסם הצהרת הון צנועה – והכריז שיש לו דירה אחת בלבד. טכנית, זו האמת, אבל בצורתה הצרה ביותר. אם כבר להיות שקוף – עדיף עד הסוף. דרעי העדיף שלא להתייחס לשאלות בנושא. 
article 54: 
אתה חייב לסכם את המאמר הבא במשפט אחד.
חברת הכנסת ענבר בזק שלום, מה שלומך? ראיתי שהצטלמת עם ספרה של דפנה ליאל ופרסמת אותו בטוויטר. יצא לך לקרוא אותו? "עוד לא. הייתה לי יומולדת לפני שבוע והבנות קנו לי מתנה, עוד לא יצא לי לקרוא. אני עוקבת אחרי הפודקאסט ושומעת כל בוקר, כל פעם באה ומספרת לצוות שלי תקשיבו לזה ותקשיבו לזה, אז הם עשו לי הפתעה וקנו אותו". אני מבינה שרצית לפרגן לה. "כן. נתתי לה לחתום לי עם הקדשה". אני מתקשרת כי הסתכלתי על זה ולי זה נראה כמו סוג של פרסומת, משהו שבעבר ועדת האתיקה אסרה על חברי כנסת לעשות. "למה זה פרסום אם היא כותבת על פוליטיקה?" היום הגיעה בדואר המתנה שצוות הלשכה המקסים שלי קנה לי ליום ההולדת.הספר "עושים פוליטיקה" של @DaphnaLiel מתברר שהן מכירות אותי הכי טוב ויודעות שאני מעריצה שרופה של הפודקאסט "עושים פוליטיקה". עכשיו רק נשאר לראות אם הספר טוב כמו הפודקאסט 😃 pic.twitter.com/QXjS64rsBY כסופרת היא נמצאת עכשיו במסע יח"צ אינטנסיבי להגדלת המכירות וההכנסות של הספר. זה לא דומה לסיטואציה שבה לקחת ספר מהספריה ואת ממליצה עליו לציבור. כל המלצה כזו ממך כנבחרת ציבור, שיש לך כוח וקהל מתוקף המנדט שהציבור נתן לך, היא בעלת ערך עבורה. "תראי עכשיו כשאת אומרת אני מבינה את הרגישות לא חשבתי על זה. אני מבינה את הרגישות ומקבלת בהחלט את הביקורת. אני מודה שזה היה מתוך מקום ש… התרגשתי כשהיא חתמה לי ורציתי לפרגן לה. זה ממש לא היה קמפיין לספר אלא באמת להגיד לה תודה ושאני מאוד אוהבת את הפודקאסט שלה. אם הייתי מפרסמת מוצר, כמו שבזמנו ביקרו את איילת שקד שהצטלמה עם קוקה קולה, אני מבינה את הרגישות. אבל כאן זה ספר מקצועי על פוליטיקה. אני רואה גם בספר וגם בפודקאסט naכלים מקצועיים שאני לומדת מהם. בתחום הזה של ספרים ופודקאסטים – אין לזה סוף. אם אני מחר אעלה פוסט שאני מקשיבה לפודקאסט של שקוף ומאוד ממליצה עליו, את חושבת שיש עם זה בעיה אתית?" זה לא כמו המלצה לקרוא או להאזין, כי פה יש מימד של הגדלת מכירות של הספר, בייחוד כשזו ההשקה שלו. "אגב אפילו לא קיבלתי אותו כמתנה ממנה, מי שנתן לי את הספר הן הדוברות שלי. האמת שלא מזמן קיבלתי מתנה ממישהי שכתבה ספר ילדים שנותן ביטחון לנערות. היועצת הפרלמנטרית שלי פנתה לייעוץ המשפטי של הכנסת, ושאלה אם זה בסדר לפרסם פוסט ולפרגן לספר. הם אמרו שעם ספרים אין בעיה כל עוד זה לא למטרות קידום מכירות ולא כולל המלצה לרכוש אותו. אגב ראיתי עוד חברי כנסת שהעלו ציוצים על הספר שלה".  בואי נלך מעבר לעניין המסחרי. יש פה שאלה אתית על היחסים בין עיתונאים לפוליטיקאים. לכן עלתה לי נורת אזהרה כשראיתי את הציוץ הזה – מפחיד אותי סוג כזה של יחסים. כי בסוף מחר היא כתבת פוליטית שצריכה לסקר אותך בצורה מהימנה, לעיתים ביקורתית. לפרגון שלך יכול להיות ערך משמעותי עבורה – לכן אני חושבת שיש להימנע ממנו.  "באמת לא חשבתי על זה, מקבלת את מה שאמרת. שוב, רציתי לפרגן למישהי שאני אוהבת להקשיב לה. אבל בהחלט מקבלת את הביקורת וצריכה לחשוב כמישהי ש.. את יודעת אני לא הרבה זמן בתפקיד, וכן אולי צריכה להסתכל על זה בעיניים יותר ביקורתיות". "שתי המפלגות הגדולות…אלו בסך הכל שני מותגי מים מינרלים. הקטטה הפוליטית התמידית המלווה את חיינו נועדה לחפות על הבדלים הולכים ומצטמצמים בין המחנות" (עמית סגל, סיפורה של הפוליטיקה הישראלית, עמ 106). בילוי מועדף לסוכות… @amit_segal pic.twitter.com/cfxNLH9oKk אני שוקלת לפנות ליועמ"ש הכנסת – כיוון שאין ועדת אתיקה לצערנו – ולהציע שיתנו הנחיות יותר מחמירות ביחס לפרסום כזה כשמדובר ביחסים בין מסקר למסוקר. מה את חושבת על זה? "תראי אנשי התקשורת מסתובבים בכנסת, באופן טבעי כולנו רוצים שיכירו אותנו, כולנו רוצים שיהיה איתם קשר טוב. כל עוד אין פה יחסי תן וקח, זה לא בעייתי בעיני. זה לא שקניתי ספר ואז היא בתמורה תעשה עלי כתבה חיובית. אגב זה בדיוק מה שקורה עכשיו במשפט המו"לים הכל-כך מתוקשר – שמנסים להוכיח יחסי תן וקח. הנה אני למשל מכירה את נועה שפיגל מהארץ, הכרתי אותה מקודם. כל הזמן אנחנו מדברות ומקשקשות. לה נחמד שאני בקשר איתה כי אני מספרת לה סיפורים, ולי נחמד שאני בקשר איתה. אנחנו כחברי כנסת באופן טבעי צריכים את הקשר עם התקשורת והם גם צריכים את הקשר. כל עוד לא מדובר בתן וקח עם ערך כספי – אני לא חושבת שיש בזה משהו בעייתי. זה חלק מהסקילס."אגב, מכיוון שאני משקיפה את היומן שלי האופן מלא ניתן לראות גם אם אילו עיתונאים אני נפגשת ומתי, ככה שהציבור יכול לבחון בכל רגע נתון האם היו פה יחסים עם התקשורת החורגים מהנורמה". תודה רבה על השיחה. תודה, ביי ביי. 
article 55: 
אתה חייב לסכם את המאמר הבא במשפט אחד.
"ישראל פוסט" יפצה את הצלם אריאל ירוזולימסקי בכ-100 אלף שקל בשל הפרת זכויותיו המוסריות על תצלומיו, כך פסק ביום שני האחרון השופט מיכאל תמיר מבית-משפט השלום בתל-אביב–יפו. לפני כשלוש שנים הגיש ירוזולימסקי, באמצעות עו"ד מתן שוק, תביעה נגד חברת ישראל-פוסט, מדיה-פרסום בע"מ, המוציאה לאור את החינמון "ישראל פוסט". ירוזולימסקי דרש פיצוי בסך 420 אלף שקל משום שלדבריו ב"ישראל פוסט" פורסמו 32 תצלומים שצילם בלי שניתן לו קרדיט, ולמעשה תוך שניתן קרדיט לגורם אחר. ב"ישראל פוסט" טענו, באמצעות עו"ד אשר אקסלרד, כי אי-מתן הקרדיט נבע ממחדלי ירוזולימסקי עצמו וכי התביעה הוגשה בחוסר תום לב שכן בין הצלם לבין חברת גרוזלם-פוסט בע"מ, חברת-האם של מו"ל "ישראל פוסט", מתנהלים הליכים משפטיים. אכן, ברקע התביעה עמדו יחסי העבודה בין הצלם לגרוזלם-פוסט בע"מ, שדרכם נוצר הקשר עם "ישראל פוסט". במשך למעלה מעשור שימש ירוזולימסקי צלם הבית של "גרוזלם פוסט", אולם היחסים הסתיימו בתביעות הדדיות. התביעה של "גרוזלם פוסט" הוכרעה לטובת החברה, בעוד שהתביעה שהגיש ירוזולימסקי עדיין תלויה ועומדת (הבהרה, 30.1: מרבית התביעה של העיתון נדחתה, ובמקום פיצוי בסך מיליון שקל חויב הצלם לפצותה ב-10,000 שקל בלבד). השופט תמיר קיבל את טענות ירוזולימסקי וקבע כי ב"ישראל פוסט" פורסמו תצלומיו בלא קרדיט וזאת בלי שתעמוד לחברה הגנת "שימוש הוגן". סעיפי החוק הנוגעים לשימוש הוגן, הזכיר השופט, מתייחסים לזכות היוצרים של היוצר ולא לזכות המוסרית שלו (מתן קרדיט). "זכותו של היוצר כי שמו יופיע על היצירה היא זכות עצמאית, ואף אם הנתבעת היתה רשאית לפרסם את התמונות ללא קבלת רשותו של התובע ובלי לשלם לו דבר, אין בכך כדי לפטור אותה מציון שמו של התובע על התמונות", נכתב בפסק הדין. יחד עם זאת, השופט תמיר קבע כי ירוזולימסקי לא הצליח להפריך את טענת "ישראל פוסט" שלפיה הפרסום תחת קרדיט שגוי נעשה בטעות ובתום לב, בין היתר בשל התנהלותו של הצלם. מנגד קבע פסק הדין כי על עורכי "ישראל פוסט" חלה חובה לערוך בדיקות כדי לוודא כי היא מפרסמת תצלומים תחת קרדיט נכון. בסופו של דבר, ולאחר שהשופט ציין כי בבואו לקבוע את סך הפיצויים לקח בחשבון שכמה מהתצלומים פורסמו פעם אחר פעם עם אותו הקרדיט השגוי, נקבע כי "ישראל פוסט" תפצה את ירוזולימסקי ב-77,500 שקל בגין הפרת זכויותיו המוסריות, 10,000 שקל בגין עוגמת נפש ועוד 15,500 שקל עבור הוצאות משפט ושכר טרחת עורך-דין.  19977-03-11
article 56: 
אתה חייב לסכם את המאמר הבא במשפט אחד.
ארגון נכי צה"ל הגיש בשבוע שעבר תביעת דיבה נגד "דה-מרקר", השנייה בתוך שנה, ומאיים להמשיך ולהגיש עוד ועוד תביעות בשל סיקור פעילותו בעיתון. במסגרת התביעה שהוגשה בשבוע שעבר דורש הארגון פיצוי של כ-140 אלף שקל בגין פרסום מאת טלי חרותי-סובר. תביעה זו באה בהמשך לתביעה קודמת, שהוגשה במאי האחרון, ובמסגרתה דרש הארגון פיצוי בסך 3 מיליון שקל. הסכסוך המשפטי בין ארגון נכי צה"ל ל"דה-מרקר" החל לפני כחצי שנה, בעקבות פרסום תחקיר מאת טלי חרותי-סובר, שראה אור תחת הכותרת "דו"חות נעלמים, מינויים תמוהים והעלאות שכר בדיעבד: מי ישקם את ארגון נכי צה"ל?". הארגון, באמצעות עו"ד צבי גלמן, טען כי הפרסומים שנכללו בכתבה נעשו על-ידי אנשי "דה-מרקר" "לא כחלק מעבודת קודש עיתונאית, אלא תוך ניצול שופרו של העיתון לצורך סיוע למתמודדים פוליטיים במאבק חורמה כולל, טוטאלי ואובססיבי כנגד התובעת ובעלי תפקידים אצלה". בארגון נכי צה"ל דחו את הטענות שנכללו בכתבה מאת חרותי-סובר, וטענו כי היא וחבריה לעיתון "הפכו עצמם כלי שרת בידם של גורמים אינטרסנטיים ששמו להם למטרה לפגוע בראשות הארגון המכהנת, וזאת באמצעות קשירתה של התובעת [ארגון נכי צה"ל] למעשים עברייניים, חס וחלילה, של העלמות דו"חות, של ייעוד כספי תרומות שלא לייעודם, והכל במטרה להכתים את שמו של הארגון בקרב נכי צה"ל". הארגון תבע את העיתון, את המו"ל עמוס שוקן, את עורך "דה-מרקר" סמי פרץ וכן את חרותי-סובר. "הסכום הגרנדיוזי של התביעה (3,000,000 שקל) כמו גם הבהילות בהגשתה (ימים בודדים לאחר פרסום הכתבה), מלמדים כי לפנינו מונחת תביעת לשון הרע מנופחת ונמהרת, אשר מטרתה היחידה היא לשמש את הארגון במערכת יחסי-ציבור לשימור תרבות הדיפת הביקורת", טענו מנגד ב"דה-מרקר", באמצעות באי-כוחם, עורכי-הדין עומר זיו-אשכר ועינת ברג-סגל. לטענתם, "מדובר בהתנהלות מבישה מצד ארגון שאינו מוכן לקבל ביקורת והודף כל טיפול ענייני באופן תוקפני ואגרסיבי, תוך שימוש בדמגוגיה זולה וניצול ציני של ציבור נכי צה"ל". לגופם של דברים עמדה מערכת "דה-מרקר" מאחורי הפרסום, וטענה כי אינו עולה לכדי לשון הרע או לחלופין שעומדות להן ההגנות בחוק איסור לשון הרע. בשבוע שעבר, בעקבות פרסום כתבה נוספת מאת חרותי-סובר על ארגון נכי צה"ל, הוגשה תביעה טרייה, ולצדה איום בתביעות נוספות. "הואיל והנתבעים לא שעו להתראות מצד התובעת והמשיכו בפרסום הפרסומים החמורים אף לאחר הגשת התביעה כאמור", נכתב בכתב התביעה החדש שהגישו עורכי-הדין צבי גלמן וליאת שושן-ברק, "החליט הוועד הארצי של התובעת [...] להמשיך ולנקוט בצעדים משפטיים ואחרים שמטרתם הגנה על שמם הטוב של נכי צה"ל והארגון המשרת אותם. במסגרת זו, החליטה התובעת כי, ככלל, תגיש תביעת דיבה בגין כל פרסום דיבתי אודותיה, ותמצה את זכויותיה המשפטיות למול הנתבעים". טרם הוגש כתב הגנה מטעם "דה-מרקר" במענה לתביעה החדשה. 43597-05-14 33350-11-14
article 57: 
אתה חייב לסכם את המאמר הבא במשפט אחד.
טענות לקשרי הון-שלטון-מקומון נכללים בכתב האישום שהוגש היום (7.2) נגד ראש עיריית אשקלון, איתמר שמעוני. על-פי כתב האישום, שמעוני שקע בחובות של כמיליון שקל כשנדרש לממן שני הסכמי פיצויים לנשים שטענו כי פגע בהן מינית. כדי לגייס את הכסף, כך נטען, הגיע בין היתר לאיש העסקים המקומי יואל דוידי, שאף הוא נכלל בכתב האישום. לפי כתב האישום, במסגרת יחסי התן-וקח האסורים בין שמעוני לדוידי סייע ראש העירייה לקדם את האינטרסים של איש העסקים. בתמורה העביר דוידי מאות אלפי שקלים לשמעוני, וגם דאג שראש העירייה יזכה לסיקור חיובי בכלי התקשורת המקומיים. בשנת 2014 רכש דוידי את הבעלות במקומון "קול אשקלון", ועל-פי כתב האישום "דאג לסיקור תומך ואוהד לנאשם איתמר". שנה לאחר מכן, ב-2015, רכש דוידי גם את הבעלות באתר האינטרנט "אשקלון 10", שלפי כתב האישום באותה תקופה "ביקר בצורה נוקבת את פעילותו של הנאשם איתמר כראש עירייה ואת פעילות העירייה". דוידי עשה זאת, כך נטען, "בידיעה שלא מדובר בעסקה כלכלית רווחית עבורו". עוד נטען בכתב האישום כי "מיד עם רכישת האתר השבית הנאשם דוידי את פעילות האתר, וזאת בידיעתו של הנאשם איתמר". כתב "חדשות 10" אלמוג בוקר, שחשף לראשונה את מעורבותו של שמעוני בפרשיית מין כבר בשנת 2014, העריך בראיון שהעניק בעבר ל"קול העין" כי מאחורי רכישת האתר "אשקלון 10" והשבתתו עומד מניע זר. כעת מתברר כי גם הפרקליטות הגיעה למסקנה זו. עוד לפני שהאתר נרכש על ידי דוידי, יש לציין, ובמסגרת הסיקור הביקורתי שנכלל בו על ראש העירייה, פורסמו בו פרטים על אשה שנטען כי היא אחת מאלו שעמן הגיע שמעוני להסכם שתיקה. בשל פרסום זה נתבע הבעלים והעורך של האתר דאז, רועי רביב, ולאחרונה הסכים לפצות את האשה בעשרות אלפי שקלים ולהתנצל בפניה. כתב האישום שהוגש היום מייחס לשמעוני ודוידי נתינה וקבלה של טובת הנאה, מעצם רכישת האתר הביקורתי והשבתתו. במלים אחרות, רכישת כלי התקשורת והפסקת הסיקור הביקורתי הם מרכיב קריטי בעבירת השוחד. בנוסף, ובמקביל לקידום האינטרסים המסחריים של דוידי בעיר, דרש איש העסקים מראש העירייה כי "ידאג לצמצם הקצאת שטחי פרסום למקומון אובייקטיבי, שהתחרה במקומון קול אשקלון". לפי כתב האישום, שמעוני נענה לדרישה ופעל כך שהגורמים המקצועיים בעירייה, כולל יועץ התקשורת שלה, "ישפיעו על אופן החלוקה של פרסומי העירייה בין המקומונים". 12935-02-17 להורדת הקובץ (PDF, 1.44MB)
article 58: 
אתה חייב לסכם את המאמר הבא במשפט אחד.
השופטת ד"ר מיכל אגמון-גונן, מבית-המשפט המחוזי בתל-אביב, השתתפה השבוע בערב עיון של לשכת עורכי-הדין ומועצת העיתונות שהוקדש כולו לשאלת צווי איסור הפרסום בעידן האינטרנט, והזהירה מפני הסכנות באכיפה מסיבית שלהם. "אפשר אולי לעשות הרבה יותר ממה שעושים, אבל יש לזה מחירים, והשאלה היא אם אנחנו כחברה מעוניינים לשלם את המחירים", אמרה השופטת אגמון-גונן. לדבריה, בין אכיפה בעולם הממשי לבין אכיפה בעולם הווירטואלי יש הבדל דרמטי. "גם בעולם האמיתי המשטרה משקיעה המון משאבים ולא תופסים את כולם, אבל הניסיון כמעט לא פוגע באף אחד אחר, חוץ מהסביבה המיידית שלו", אמרה השופטת אגמון-גונן. "אבל כשאנחנו נכנסים לאינטרנט ומנסים לתפוס מישהו, אנחנו פוגעים בכל הרשת. כשאנחנו ניכנס ברגל גסה, אנחנו נפגע גם באלה שחושפים את השחיתויות באינטרנט. הרבה מאוד מהפרשיות שנחשפו, דברים מאוד רציניים, העלו בלוגרים, ורק אחר-כך לקחה את זה עיתונות הזרם המרכזי ופיתחה את הסיפור. אם אנחנו נתחיל לתפוס את הבלוגר הזה ואת הבלוגר האחר, אנחנו נפגע [ברשת], וזה בעיני מחיר סופר-חמור שהחברה לא צריכה לשלם". עוד אמרה השופטת אגמון-גונן כי יש להכיר בכך שממילא המציאות משתנה, וכי האפקטיביות של צווי איסור הפרסום תקטן בעתיד. "מטבע הדברים איסור הפרסום ילך וייעלם כי זה לא מחזיק מים", אמרה. "הפרטיות משתנה, וגם זה ישתנה. זה עולם אחר, וצריך להתרגל למציאות הזו".
article 59: 
אתה חייב לסכם את המאמר הבא במשפט אחד.
נוכח הביקורת על היוזמה של השר אביגדור ליברמן ואנשיו לחקור את מקורות המימון של עמותות השמאל, הציע ראש הממשלה בנימין נתניהו באחת ההזדמנויות מעין פשרה: לחקור במקביל גם את עמותות הימין. קשה להאמין שהיתה כוונה מעשית בהצעת הפשרה הזאת, אבל כדאי לדמיין אותה. מה עשוי להתגלות בחקירות המקבילות? מצד אחד היינו מגלים שמי שתומך בעמותות שמאל אלה ארגונים עוכרי ישראל (כלומר ארגונים שמעוניינים לחשוף אמיתות לא נעימות לישראל בעולם, שמבקרים את התנהגות הצבא בשטחים, את יחסה של המדינה למיעוטים וכו), ומצד שני היינו מגלים שארגונים אוהבי ישראל תומכים בעמותות הימין (הם הרי תומכים בעמותות ימין). הניסוי המחשבתי הזה מגלה עד כמה החקירה מיותרת. התוצאות שלה כתובות מראש במפת הדמיון הפוליטי שלנו, שבה אין שום סימטריה בין ימין לשמאל. רק השמאל יכול להיות חשוד בכך שהוא אויב פנימי (של המדינה, של האומה). רק את השמאל אפשר לראות כחוליה מקשרת של סכנות חיצוניות. לצורך הזה, בכלל לא משנה כמה שמאל יש או אין כאן. לפעמים סיוטים פוליטיים נוטים להתעצם דווקא ככל שהמושא שלהם מצטמצם. למעשה אפשר גם לשער שעמותות השמאל לא באמת ייחקרו. כיוון שאנחנו עוסקים כאן במפה של דמיון פוליטי, השאלה והחשד העמום הם הרבה יותר עוצמתיים מכל תשובה. יש הרבה יותר תוכן פוליטי בשאלה "מי מממן את עמותות השמאל?" מאשר בכל תשובה בנוסח "X מממן את עמותה זו, ו-Y מממן את זו". לשאלה יש בדיוק התוכן הפוליטי של הסימון של אויב פנימי: מי שנראה אחד מאיתנו, אבל אולי מתחת לחזות מסתתר משהו אחר לגמרי. מבחינה זו, ליברמן מקיים בדיוק את מה שהבטיח. הוא סלל את דרכו למעגלי השלטון בעזרת אותו דפוס מגונה של תקשורת: של החשד העמום והאמירה הלא מפורשת. ליברמן הצליח כל-כך בבחירות לא כיוון שניסח מסר חריף, אלא מפני שלא אמר למה בדיוק הוא מתכוון. מה פירוש הסיסמה "רק ליברמן מבין ערבית"? פירושה הוא "אתם מבינים למה אני מתכוון". לכן מוטעה לצפות בחשש אל העתיד מפני מעשיו של ליברמן. זה מיותר, כי את הנזק האמיתי לתרבות הפוליטית שלנו ליברמן כבר עשה: הוא עשה בהצהרות על פעולה וכוונה, יותר מאשר בפעולות ממשיות. כלומר: מצד אחד, קשה לשער שהממשלה תוכל באמת לנקוט צעדים שיגבילו את ארגוני השמאל או חופש הביטוי. מצד שני, את ההכתמה שלהם כבוגדים עשו כבר ההצהרות. ממשלת ליברמן ונתניהו היא תופעה פוליטית-תקשורתית מבלבלת. נדמה שלא היתה כאן ממשלה שטישטשה באופן כזה את קווי הגבול בין משילה ובין תעמולה פוליטית. כלומר, ממשלות שוקלות תמיד גם שיקולים של פופולריות ושל תדמית תקשורתית. ממשלות מחליטות לעשות או לא לעשות מעשים גם משיקולים כאלה. המקרה של ממשלת נתניהו-ליברמן הוא שונה. כאן הפרופגנדה היא גם הפעולה. זה המוזר ביותר: גם החוק הפך לצורה של פרופגנדה. זה למעשה העניין מאחורי שפע הצעות החוק המשונות. הסכנה האמיתית בהן היא לא לחופש הביטוי, אלא לעצם מושג החוק. אף אחד לא באמת יגביל את חופש הביטוי. אבל הפגיעה שכבר נעשתה היא ההצהרה: "החוק הוא כלי שלנו". הפגיעה בדמוקרטיה נמצאת כבר בהצעות חוק מופרעות כמו "חוק נאמנות הקולנוע", שלפיה כל יוצר שנתמך בכספי ציבור יצטרך להצהיר על מחויבותו לערכי הציונות. ההצעה המסוימת הזאת נדחתה, אבל זה לא לגמרי משנה. הפגיעה שלה כבר נעשתה. היא כבר הבהירה לכולנו כיצד כמה מהמחוקקים שלנו חושבים על חוק. היא הבהירה שלדעתם כל דבר יכול להיות מושא לשליטה ולהתערבות משפטית: לא רק ביטוי, אלא גם מחשבה. אלה כוחות שנמצאים בשלטון, אבל עיקר מאמציהם בפרופגנדה. לכן לא צריך לתהות מה יהיו תוצאות המעשים של ליברמן. במובן מסוים הן כבר כאן. כאשר המעשה הפוליטי העיקרי הוא פרופגנדה, זה סימן לתרבות פוליטית שהתנתקה ממציאות, והחליפה אותה בעולם של סיוטים ודמיונות. הפארודיה השבועית של "ארץ נהדרת" על תודעת הפרופגנדה היא חדה ומדויקת. יובל סמו, בתפקיד איש הסברה, מתלווה לכתב ערוץ טלוויזיה איטלקי שמנסה, לכאורה, לראיין אנשים ברחוב; אנשים אמיתיים, לא שחקנים. מול המצלמות ומול עיניו של הכתב האיטלקי מתדרך סמו את הנשאלים מה לענות: "תספר שהיית בצרפת ונתקלת באנטישמיות", הוא אומר, או "תגיד שאתה מורה למתימטיקה ומרוויח מצוין", וקצת קשה להאמין, אבל האזרחים מצייתים. האמת הגדולה שיש בסדרת המתיחות הפארודיות האלה היא שגם כאשר היא מכוונת לכאורה אל העולם העוין, המושא של הפרופגנדה הוא האזרח עצמו.
article 60: 
אתה חייב לסכם את המאמר הבא במשפט אחד.
זכותו של הקורא הערבי הפלסטיני בישראל לשאוב את המידע על ההתרחשויות בזירה הפוליטית שבה הוא חי ממקור ראשון. משמע: חובה על העיתונות הערבית היוצאת לאור בישראל להגיש לו את המנה הדשנה, האובייקטיבית והמעניינת. אבל לדאבוני הרב, הפוליטיקאים הישראלים, קרי המקורות, אינם ששים, בלשון המעטה, לשתף פעולה עם העיתונות הלא-יהודית בישראל. בהתנהלות הזו, שאין לה הסבר הגון, הם מעניקים לעיתונאים הערבים ולציבור הקוראים שלהם את התחושה שהם מחוץ לשיח הציבורי הישראלי. אם לשאול מושגים מתחום הספורט, אפשר לקבוע בוודאות כי הערבים הפלסטינים בישראל לא זומנו לסגל, הונף לעברם כרטיס אדום, ואם אנחנו לא מתקרבים לספסל המחליפים אף שיש לנו שחקנים טובים, אזי הבעיה טמונה בחלונות הגבוהים בירושלים, ולא בשופטים בשחור. למשל: לפני כחמישה חודשים, בנובמבר אשתקד, פניתי לעוזרת הדובר של המשרד לתשתיות לאומיות וביקשתי באופן מסודר לערוך ראיון עם כבוד השר בנימין בן-אליעזר על ענייני דיומא. התשובה שקיבלתי היתה כי העניין בבדיקה. מתברר שהבדיקה לוקחת זמן, לכן פניתי שוב ושוב. בסופו של דבר קיבלתי לנייד שלי את ההודעה הבאה: כשתהיה לנו תשובה נודיעך. עד היום תשובה אין, ואני מניח שגם לא תהיה. גם השר יצחק הרצוג ממפלגת העבודה אינו שש להעניק ראיון. בחודש האחרון פניתי ליועצת שלו, הגברת פנינה בן-עמי, פעמים אינספור, וביקשתי לראיין את כבוד השר. היועצת, ברוב אדיבותה, השיבה לפניות והתנצלה פעם אחר פעם, אולם ראיון עם השר לא הושג. זה המקום להביא לידיעת הציבור הרחב כי ראש הממשלה לשעבר אריאל שרון מעולם לא התראיין לעיתון ערבי בישראל. זה הזמן להזכיר כי ראש הממשלה הנוכחי אהוד אולמרט טרם הואיל בכבודו להתראיין לכלי תקשורת ערבי בישראל. דבר שאומר דרשני. יובהר ויואר בהקשר הזה כי השרים, דובריהם ויועציהם מקבלים את משכורותיהם מהמסים שאני והאזרחים האחרים משלמים, לכן יחסם צריך להיות בהתאם. אלא שבישראל כמו בישראל, כאשר העניין נוגע לערבים, נחצים הקווים והעיתונאי הערבי הופך לאישיות בלתי רצויה. מובן שלא תמיד מתעלמים המיניסטרים מהציבור הערבי: ערב הבחירות לראשות מפלגת העבודה חרש השר בן-אליעזר את המגזר הערבי, ועוזריו המסתערבים דאגו באופן מיוחד להזמין את העיתונות הערבית כדי לסקר את מאמציו הבלתי נלאים לשכנע את חברי המפלגה הערבים להצביע עבור האחראי מס 1 לאירועי אוקטובר 2000, אהוד ברק, שבהם נרצחו 13 צעירים ערבים מאש "כוחותינו". ברוב להיטותו לא חסך בן-אליעזר את שבט לשונו ותקף בצורה חריפה ובוטה את הח"כים הערבים, והעיתונות הערבית פירסמה את דבריו. למרות נסיונותי הרבים לרדת לסוף דעתם של בן-אליעזר ושות, נבצר מבינתי להבין את התנהגותם. האם אין לשר זמן פנוי להעניק ראיון לעיתון בשפה הערבית? מסופקני. האם התגובה היתה דומה אילו עיתון ישראלי בשפה העברית היה פונה אליו בבקשה לראיון? מסופקני. הבעיה טמונה עמוק בתת-המודע של השרים הישראלים, שרואים בנו כוח אלקטוראלי ותו לא. הם עושים הכל כדי להשריש בקרבנו, עיתונאים ואזרחים ערבים, את ההרגשה שאנחנו לא שייכים למדינה, ולאחר מכן לנהל נגדנו מסע צלב ולהאשים אותנו בבדלנות ובפלסטיניזציה. חז"ל אמרו, "המביא דברים בשם אומרם כאילו הביא גאולה לעולם", וסיפור שהיה כך היה: לפני כמה שנים, כאשר מפלגת המרכז היתה בשיאה, הגעתי למטה המפלגה בתל-אביב כדי לראיין את רא"ל (מיל) אמנון ליפקין-שחק. שאלתי אם נכונות הידיעות שישראל וסוריה מנהלות מו"מ חשאי בשווייץ. הוא הביט בי וענה בזלזול: מה אתה חושב? אם היתה לי ידיעה מהסוג הזה הייתי נותן אותה לעיתון שלך? נראה כי תשובה זו מתמצתת את הבעייתיות בקשרים בין שרי הממשלה לבין העיתונות הערבית בישראל. זוהיר אנדראוס הוא מנכ"ל העיתון הערבי-הישראלי "מע אל-חדת"
article 61: 
אתה חייב לסכם את המאמר הבא במשפט אחד.
יותר מ-3,000 הצעות חוק הוגשו בשנה האחרונה – רק 180 מהן אושרו. כלומר מדובר יותר בהצהרות חוק ולא הצעות חוק – ח"כים רוצים כותרות ויודעים שהחוקים הללו לא יעברו. יותר מזה, הן מגישים חוקים שלאחר מכן הם מתנגדים להם בעצמם. צפו בכתבה המצולמת:  בדיקה שערכנו יחד עם מתכנתים מהסדנה לידע ציבורי מעלה ש-60 ח"כים הצביעו נגד חוקים שהם הגישו מתחילת הקדנציה. ח"כ רועי פולקמן (כולנו) טוען ש"אחר כך החוק נבדק על ידי הדרג המקצועי ואנחנו מבינים שיש לו עלות גבוהה או שהממשלה רוצה להגיש אותו". באותה סירה אגב גם נמצאת מירי רגב שהובילה לאיבוד אינספור שעות עבודה של אנשי כנסת וממשלה כדי לבטל את חוק הספרים. חוק שגם כך עמד להתבטל תשעה חודשים לאחר מכן בעצמו (הוא היה הוראת שעה. כלומר זמני). בקצרה, הנושא פחות מצחיק את פקידי הממשל שמבזבזים על כך אינספור שעות. זה לא פחות מרשלנות פרלמנטרית. תודה להסדנא לידע ציבורי שסייעה בריכוז הנתונים. * "ככל שהמדינה מושחתת יותר- כך מתרבים חוקיה" (טקיטוס) 
article 62: 
אתה חייב לסכם את המאמר הבא במשפט אחד.
בחודשים האחרונים הגענו לאלפי אזרחים מבאר שבע ועד קרית שמונה עם האוניברסיטה העממית שלנו לקיץ של למידה. הפגשנו בין קהל מצוין שאכפת לו לבין מרצים מרתקים ומגוונים ששיתפו מהידע והניסיון שלהם.  הם קראו לבאים לעשות מעשה- להתפקד, לתרום לעיתונות עצמאית ולהצטרף לכלבי השמירה האזרחיים. המרצים יודעים מה הם אומרים, ואם לא באתם – כדאי לכם לקרוא באדיקות. כי הסברנו איך ביחד אנחנו יכולים להשפיע, ואיך אנחנו יכולים לקחת שליטה אמיתית ולנווט את הספינה הזאת שנקראת המדינה שלנו.   למה חברי הכנסת לא עובדים עבורנו? למה הם בעצם לא באמת יכולים? למה התקשורת מוטה, מסתירה ומאתרגת עניינים מהותיים בתחום הכלכלה? איזה אינטרסים מנהלים את המערכת? מי באמת שולט פה? בקיץ הקודם ישנתי ברוטשילד במחאה על השחיתות. היא התגלגלה לאוניברסיטה עממית. כל ערב גייסנו מרצים מכל התחומים הבוערים בישראל, מכל הגוונים – למעגלי למידה, ושיחה משותפת. לי זה שינה את החיים (לצערי למדינה פחות). בעקבות הקיץ ההוא, פנה אלי אסף נתיב, סטודנט לממשל. הפריע לו מאוד איך מתקבלות פה החלטות. הטריפה אותו ההתנהגות של חלק מחברי הכנסת. חרפן אותו שמעדיפים לעתים טייקונים – מאשר הציבור הרחב. והוא רצה שגם לכם יהיה אכפת. אז יחד התחלנו לבנות מודל לאוניברסיטה עממית לשנת 2017.  ההרתמות והמעורבות שלכם הייתה מרגשת ועשתה הבדל אמיתי. לחוד מושפעים. יחד משפיעים. תודה מיוחדת לאדם שניהל את הפרויקט בצורה יוצאת דופן – אסף נתיב, ותודה למתנדבים המדהימים שבלעדיהם הפרויקט הזה היה נופל כמו כל הרבה רעיונות אחרים – אילם לשם, רם תורגמן, רונל תשובה, רן בן-ארצי, שי וולהיים, עידן טלקר, מקס בן עזרא, יסמין בן עמרם, רוני קנטי וירדן איילון. לפוסט הסיכום של אסף נתיב. https://www.facebook.com/humusguru.moshe/videos/1427934860624016/ 
article 63: 
אתה חייב לסכם את המאמר הבא במשפט אחד.
פרקליטות המדינה והיועצת המשפטית לממשלה גלי בהרב-מיארה נערכות לפקח על בתי הדין הפרטיים של החברה החרדית, מוסדות לא רשמיים שלעתים קרובות אחראים להשתקת מקרים של תקיפה מינית בתוך הקהילה. מדובר במהלך ראשון מסוגו, שאם יושלם ישנה סטטוס קוו שנשמר מאז קום המדינה. בתי הדין החרדיים, המנוהלים על ידי רבנים, דנים בין היתר בעבירות פליליות קשות – בהן תלונות על פגיעות מיניות. החוק בארץ אוסר עליהם לבצע הליכי שיפוט מסוג זה, אך הוא אינו נאכף. פעילותם של בתי הדין עלתה לכותרות בשנים האחרונות בעקבות עדויות על עברייני מין מפורסמים בני החברה החרדית, בהם העסקן יהודה משי-זהב, הסופר חיים ולדר והרב אליעזר ברלנד. אין לבלבל בינם ובין בתי הדין הרבניים הרשמיים, שהוסמכו על ידי המדינה לטפל בתיקי גירושין וגיור. הביקורת הנפוצה על בתי הדין החרדיים מתמקדת בנוהג לקבור עדויות על פגיעות מיניות באופן שמאפשר לפוגעים להמשיך במעשיהם. בית דין עשוי לקבוע שהתלונות מוצדקות, ואף לפסוק שיש לפצות את המתלוננים – אך המעשים עצמם יושתקו והציבור לא יוזהר מפני הפוגע, שישמור על מעמדו ולעתים גם על התפקיד שאותו ניצל כדי לבצע את מעשיו. כתבה נרחבת על התופעה התפרסמה השבוע ב"שקוף" וב"המקום הכי חם". המונח "בית דין" מתעתע. לבית דין חרדי פרטי בדרך כלל אין בניין קבע משלו. "לפעמים יושבים בהם שלושה אנשים, לפעמים רק אחד, ולכל פוסק יכולים להיות סטנדרטים שונים. ולפעמים זה אפילו לא בית דין קבוע, אלא כל מיני הרכבים אד-הוקים או רב אחד שסומכים עליו, שעורך מין בירור פרטץ כזה ופוסק מה שנראה לו", אמר ד"ר שוקי פרידמן, מומחה לענייני דת ומדינה, רב, סגן נשיא המכון למדיניות העם היהודי ומרצה למשפטים במרכז האקדמי פרס. ד"ר פרידמן, שחקר את התחום, מעריך שפועלים בארץ כמה עשרות בתי דין כאלה, אך יש מי שסבורים שישנם כמה מאות. המשותף לכולם הוא שהם אינם מפוקחים ולא פועלים לפי אמות מידה אחידות. "במקור, בתי הדין דנו במחלוקות כספיות בין אזרחים, במתכונת של בוררות. אבל בשלב מסוים הם התחילו לעסוק גם בנושאים פליליים – למרות שנושאים פליליים בכלל לא אמורים להגיע לערכאות האלה", הסבירה שאנה אהרונסון, מנכ"לית מרכז הסיוע "מגן", שמלווה ומייעץ לנפגעים מהחברה החרדית. הארגון טיפל, בין היתר, בפרשת משי-זהב ובמקרים של אשת החינוך מלכה לייפר ואפרים טסלר, אביו של סגן השר יעקב טסלר, שהואשמו על ידי תלמידיהם בביצוע עבירות מין קשות. לדברי אהרונסון, לא פעם התלונות מסתיימות בתשלום דמי שתיקה לנפגעים בתמורה להשתקת המקרה. לעתים ההסכם אף כולל איסור לפנות למשטרה – "התחייבות בלתי חוקית בעליל", היא הדגישה. דבריהם של ד"ר שוקי פרידמן ושאנה אהרונסון הובאו בהרחבה בכתבה שפורסמה השבוע ב"שקוף" וב"המקום הכי חם".  החוק בישראל, כאמור, אוסר על עצם הטיפול של בתי הדין החרדיים בפרשות שמעלות חשד לביצוע עבירות פליליות. חוק העונשין קובע שגוף פרטי המעוניין לבצע הליך שיפוטי מסוג זה מחויב להודיע על כך מראש ליועץ המשפטי לממשלה, שבסמכותו להטיל על כך וטו. במקרים שבהם קורבן העבירה הוא קטין או אדם המוגדר חסר ישע, כל המעורבים מחויבים לדווח על כך לרשויות המדינה. בקרוב המצב הבעייתי הזה עשוי להשתנות. הסיבה לכך היא יוזמה של מוש גרוניך, משפטן יוצא החברה החרדית. גרוניך פנה למשרד היועץ המשפטי לממשלה באוגוסט 2021, בעקבות דיווח על מקרה שבו בתי דין חרדיים פרטיים סייעו להשתקה של תלונות על תקיפה מינית סדרתית בישיבה בירושלים. הטיפול בפנייה הועבר לפרקליט המדינה, עמית איסמן, ובמשרדו של איסמן אישרו שאכן – בתי הדין נמנעים באופן גורף ממסירת מידע למערכת אכיפת החוק של המדינה, ואינם נתונים לפיקוח כלשהו. "לאחר בחינת הדברים בלשכתנו", מסרו לגרוניך בפרקליטות המדינה, "הוחלט על קידום עבודת מטה בנושא במטרה לבחון את הנושא לעומקו על כלל היבטיו". לפי התשובה שמסרה הפרקליטות, עבודת המטה מצויה כיום ב"שלב מתקדם". בתגובה נפרדת שנמסרה ל"שקוף" ו"המקום הכי חם בגיהנום" צוין שהגורם שיכריע לגבי תיקון המצב הוא היועצת המשפטית לממשלה, גלי בהרב-מיארה. "בהתאם לאמור בחוק העונשין, גוף שמנהל הליך של שפיטה אשר עלו בו חשדות לקיומן של עבירות פליליות, ואינו מוסר על כך הודעה ליועצת המשפטית לממשלה – לכאורה מבצע עבירה", מסרה דניאלה סמרי-חסון מאגף הדוברות של הפרקליטות. "שאלת קיומם של הליכי שפיטה חיצוניים למערכת השיפוטית הממלכתית היא מורכבת ומעלה סוגיות אתיות ומשפטיות. לסוגיות אלו השלכות נרחבות, ולפיכך הן דורשות בחינה מעמיקה ויסודית", הוסיפה. "בימים אלה מתקיימת עבודת מטה בהשתתפות גורמים בכירים בפרקליטות במטרה לגבש מדיניות סדורה בתחום בתי דין ומוסדות שפיטה פרטיים. עבודת המטה היא המשכה של עבודת יומיומית של הפרקליטות במשך שנים רבות. לכשתסתיים עבודת המטה יועברו המסקנות לעיון והחלטת היועצת המשפטית לממשלה". 
article 64: 
אתה חייב לסכם את המאמר הבא במשפט אחד.
עד כמה נבחרי הציבור שלנו מיטיבים להתבטא בעת שהם מדברים על דוכן הכנסת? ניתוח מילולי של 61 הדיונים האחרונים במליאה מגלה: עופר כסיף (הרשימה המשותפת), אמילי מואטי (העבודה) ואבי מעוז (הציונות הדתית) – אלו חברי הכנסת שמשתמשים באוצר המילים המגוון ביותר בעת נאומיהם במליאת הכנסת.  התוצאות ראשוניות, אך הן יכולות לתת לנו מושג ביחס לשימוש של הח"כים בשפה העברית. כסיף, דוקטור לפילוסופיה פוליטית מהרשימה המשותפת, הוא במקום הראשון לאחר שביטא כ-2,689 מילים שונות ב-5,000 המילים האחרונות שאמר במליאה. מואטי, אשת תקשורת בעברה וכלת פרס שרת התרבות לספרי ביכורים 2018 ביטאה 2,481 מילים מגוונות, ומעוז, אשר כיהן בין היתר כמנכ"ל משרדי ממשלה – 2,450. "זה מחמיא לי מאוד", מסר כסיף בתגובה. "לצערי ח"כים רבים חושבים שאם ידברו בשפת הרחוב יבינו אותם ויתלהבו מהם יותר. זה פופוליזם זול ומאוס המזלזל בציבור. אני משתדל לעשות ההיפך – מתוך כבוד לשפה ולציבור גם יחד". תחתיהם ברשימה מככבים בצלאל סמוטריץ (הציונות הדתית), יוראי להב הרצנו (יש עתיד), יואב בן צור (ש"ס), גדעון סער (תקווה חדשה), משה אבוטבול (ש"ס) וניצן הורוביץ (מרצ) – כל אלו מקפידים על לשון רבגונית ועשירה. לעומתם, הנה נבחרי ציבור שהשתמשו באוצר מילים דל יחסית: קארין אלהרר (יש עתיד), מנסור עבאס (רע"מ), משה גפני (יהדות התורה), יואב סגלוביץ (יש עתיד) ומירב בן-ארי (יש עתיד). ח"כ איתן גינזבורג (כחול לבן) במקום האחרון, אך זה נובע בין היתר מכך שמדובר בסגן יו"ר הכנסת וחלק גדול מאמירותיו הם בעניינים מנהלתיים. הבדיקה בוצעה על ידי מנתח הדאטה רון אשרוב שניתח לבקשתנו את הדיונים שהתקיימו במליאה, מהשבעת הכנסת ה-24 בשישה באפריל ועד ליום שני האחרון, ה-18 באוקטובר. חשוב לציין: בבדיקה נספר רק מי שביטא לפחות 5,000 מילה. בנוסף, נותחו רק 5,000 המילה האחרונות שאמר, כדי לערוך השוואה בתוך מכסת מילים מוגדרת ולמנוע הטיה לטובת מי שנואם יותר. בד בבד, נאלצנו לספור צורות שונות של אותה מילה בנפרד (ישראל, בישראל, לישראל, ישראלים – אלו ארבע מילים שונות), אך אנו מקווים שמספר המילים הרב שנבדק ביטל במעט הטיה זו.  בבדיקה גילינו גם מי מהח"כים מדבר הכי הרבה מעל דוכן הכנסת ומי בקושי אמר מילה. יש לציין כי הבדיקה לקחה בחשבון את מספר המילים שנאמרו, ולא את מספר הנאומים, ולזכור שחברי כנסת שהושבעו באמצע התקופה בעקבות החוק הנורבגי כמובן נאמו פחות. בנוסף, ח"כים חדשים זכו לשאת נאום בכורה. הממצאים: עבאס הוא נבחר הציבור שדיבר הכי הרבה השנה מעל דוכן הכנסת (אחרי יו"ר הכנסת מיקי לוי). זאת לאחר שאמר מאחורי הדוכן לא פחות מ-185 אלף מילים. מתחת לעבאס ממוקמים יעקב מרגי (ש"ס), דוד אמסלם (הליכוד), יריב לוין (הליכוד), אחמד טיבי (הרשימה המשותפת), משה אבוטבול (ש"ס), דוד ביטן ושלמה קרעי (הליכוד) – כולם מהאופוזיציה. עבאס, מרגי וטיבי מכהנים כסגני יו"ר הכנסת ומטבע הדברים מדברים הרבה מעל הדוכן. מעניין לציין שפוליטיקאים בכירים מהקואליציה ממעטים לנאום בכנסת. רה"מ נפתלי בנט הגה 1862 מילים במליאה ועמיתתו שרת הפנים איילת שקד אמרה 1844 מילה. שר החוץ יאיר לפיד עם 745 מילים, ושר האוצר אביגדור ליברמן סוגר את הרשימה עם 192 מילים בלבד שהפריח לחלל מליאת הכנסת. ראש האופוזיציה בנימין נתניהו לעומתם ביטא 3939 מילה מאז השבעת הכנסת (2,090 מילים שונות). לא מעט ח"כים מהאופוזיציה נאמו כמחצית ממספר המילים הזה ומטה: ניר ברקת (2,381), יואב גלנט (2227), עמיחי שיקלי (1904), יובל שטייניץ (1031), חוה אתי עטייה (961) ואבי דיכטר (674). מעניין לציין שאותם ח"כים מקפידים להיעדר גם מדיונים בוועדות הכנסת. התשובה מורכבת. ח"כית שלא מראה את פרצופה במליאה מוותרת על הזדמנות לדבר ישירות עם הציבור, להעביר מסר לשותפיה או לשכנע את יריביה. מנגד, יש שלל דרכים אחרות לשרת את הציבור. עבודתם של חברי הכנסת מורכבת, קשה ובנויה מחלקים רבים: חקיקה, פיקוח על הממשלה והגשת שאילתות, פעילות בוועדות, ייצוג המדינה בחו"ל, קשר עם הציבור ועוד. אנחנו מאמינים בחשיבות כלל המדדים – ולכן מביאים לכם בשקוף ניתוחים מכל הזוויות. כמות הנאומים בכנסת וגיוון באוצר המילים הם מדד נוסף, אך בוודאי לא היחיד דרכו כדאי לנתח את פעילות נבחרי הציבור. "יש ח"כים שנוטים לעלות לדוכן גם כשהם לא צריכים, ומאבדים בגלל זה את אמון הציבור", אמרה לשקוף ח"כ מיכל שיר (תקווה חדשה), "כשאני עולה לדבר אני משתדלת שזה יהיה כמה שיותר ענייני, ועם כמה שפחות התנגחויות – שזה קורה פה לא מעט". עם זאת, שיר, שהושבעה ביולי, הצהירה כי תעלה לנאום מעכשיו "הרבה יותר". נקנח בדבריו של יהודה אלחריזי: ״וכשיזדמן לי בלשון קודש מילה קשה, בזולתה אמירנה. ומלכותה אתן לרעותה הטובה ממנה. וכל מילה מלשון ערב אשר אני רוצה לפרש, אזמן לה ארבע מילות או שלוש. והטובה אשר בכולן אדרוש, אבחור דרכם ואשב ראש. ומלשון קודש מיליו המתוקים אלקט ואחטוף. כדי שיהיו דבריו נכנסין בלב המאזין״. 
article 65: 
אתה חייב לסכם את המאמר הבא במשפט אחד.
"חשיפה בלתי מבוקרת לתכנים אלו עלולה לייצר טראומטיזציה ולפגוע בחוסן הנפשי של החשופים לה". את האזהרה הזו מבקשים בפורום הארגונים למען הפסיכולוגיה הציבורית מגופי התקשורת להוסיף לכל פרסום של סרטון ובו עדות קשה מהטבח במתקפת חמאס. בפורום מציעים גם קווים מנחים לגבי קיום ראיונות עם מי ששרדו את התופת. לדבריהם, את החיוניות שבקיום הראיונות יש לאזן עם הצורך לשמור על שלומו של המרואיין: "הצורך האנושי לקבל מידע אודות אירועים מסכני חיים הנו הישרדותי ומובן. באמצעות המידע שאנו אוספים בנוגע לאיומים שהתרחשו, אנו נערכים ומשפרים את עמידתנו למול תרחישים דומים. עם זאת, פורום הארגונים מזהיר את מראייני רשתות המדיה השונות מגרימת נזק ממשי והעמקתה של ההפרעה התפקודית שחווים המרואיינים ניצולי אירועי המלחמה". לפי הפורום, אלו התכנים שיש להימנע מלעסוק בהם באופן מוחלט, בשל הנזק שעלול להיגרם למרואיין: "פניה בבקשה לקבל מידע ותיאורים גרפיים ומפורטים של אירועי הזוועה או עידוד של שחזור במדיה של רגעי חוסר האונים והאימה בהם היה נתון המרואיין או שאלות ישירות על האופן שבו הרגישו בזמן האירוע או מרגישים עכשיו". שאלות כאלו "נמצאו מחקרית מערערים את תחושת החוסן הנפשי של הניצולים ופוגעים פגיעה ממשית בחוסנם הגופני". שאלות שכן מומלצות הן כאלה על "התמודדות ובפעולה אקטיבית אל מול האיום שחוו. למשל: כיצד התמודדת עם האיום? מה עזר לך ברגעי האימה? מי ומה נותן לך כוח כעת? מה התוכניות שלך להיום, למחר? איזה מסר אתה מעוניין למסור לקהל המאזינים? "אזהרה זו של ניהול ראיון פוגעני", קובעים בפורום, "נכונה לגבי מרואיין בכל גיל, ואין להקל בה ראש ולהבחין בין צעירים ומבוגרים". לא רק המרואיינים צריכים להישמר, גם הצופים והמאזינים לראיונות. "הקשבה לראיון המכיל תיאורי זוועה וחוסר אונים, עלול לפגוע בחוסנם של המראיין ושל המאזינים, ולהביא לפיתוחה של טראומטיזציה משנית מצדם – מצב של פיתוח תסמינים פוסט טראומטיים לאחר חשיפה לפרטי אירוע טראומטי שעבר אדם אחר". בפורום קוראים לאיפוק וללקיחת אחריות מצד כלי התקשורת. "לטובתם, לטובת המאזינים וקודם כל לטובת בריאותם וחוסנם של האנשים אשר להם הם מעוניינים לסייע". פורום הארגונים למען הפסיכולוגיה הציבורית הוא הארגון המייצג את כלל הפסיכולוגים בישראל, מורכב מהסתדרות הפסיכולוגים בישראל והתנועה למען הפסיכולוגיה הציבורית ומקדם את הפסיכולוגיה הציבורית בארץ. 
article 66: 
אתה חייב לסכם את המאמר הבא במשפט אחד.
 התוכנית ה-17 במספר של "קול העין", הפעם בהנחיית איתמר ב"ז ונמרוד הלברטל, נפתחת בשיחה עם כתב "גלובס" גור מגידו, בעקבות כתבה על "עיתונות אקטיביסטית" שפירסם במוסף "פירמה" של העיתון הכלכלי. אחריו משוחחים המנחים עם גקי חוגי, הפרשן לענייני ערבים של גלי-צה"ל, על חופש העיתונות במצרים ועל החיכוכים בין המשטר לתקשורת. בהמשך התוכנית עולה לשידור משה מורד, מנהל תחנת הרדיו הציבורית 88FM, לשיחה לרגל חגיגות 20 שנה להקמת התחנה, הנערכות בצל האי-ודאות בנוגע לגורל רשות השידור ועובדיה. בפינת כלי התקשורת האלטרנטיבי מתארח הפעם גיל שלי מאתר הספורט העצמאי "דה-באזר". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. את התוכנית מפיקה רתם שרעבי, סטודנטית בבית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס 106FM מדי שבוע בימי שלישי בשעה 12:00, וזמינה להאזנה באתר התחנה ובאתר "העין השביעית". 
article 67: 
אתה חייב לסכם את המאמר הבא במשפט אחד.
בין שידורי הקדימונים (פרומו) בערוצים המסחריים לבין המוצר שעולה על המסך פעורה לעתים קרובות מדי תהום של תוכן שמתגלגלת בסולם האמינות מ"עבודה בעיניים" עד ל"הונאה". יוצרי הקדימונים לא בוחלים במלים מפוצצות, בהתבטאויות דרמטיות ופומפוזיות חסרות שחר שאין שום קשר ביניהן לבין המוצר שהם (הקדימונים) מנסים לשווק. ליוצרי הפרומואים גם אין עכבות לעשות בתמונות הפרומו מניפולציות בוטות ולא מציאותיות של צבע ואווירה. לעתים קרובות מדי סובלים הקדימונים מעודף יצירתיות של עושיהם, יצירתיות שכל־כך חסרה ולקויה במשדר עצמו. יותר מדי שידורים מסתיימים אצל הצופים בתחושה המעליבה שהתוכן ששודר הרג את הפרומו. כך, הממדים של התופעה נושקים לסביבת הגיחוך והפתטיות. יאיר לפיד לדוגמה. לפיד חזר אל המסך אחרי חופשת קיץ ארוכה (זאת המסורת המוכרת שלפיה יולי־אוגוסט לא קיימים בלוח השנה של הערוצים המסחריים וספטמבר הוא חודש החגים. שלושה חודשים של חיסכון בהקצאת משאבים והשקעות בתעשיות ערוצים 2 ו־10). לפיד חזר מאושש, מלא מרץ, ועם חסך מסך מתסכל. פה ושם נתקל כנראה בכאלה שטפחו לו על השכם השרירי ובנימת דאגה מהולה בחום מלטף שאלו אותו, להיכן נעלמת דודו? לפיד חזר אל המסך מלא אנרגיות, מקרין מרץ של מכון כושר מאובזר היטב ובאווירה של "אני אראה להם". הרמטכ"ל דן חלוץ והזמרת נינט היו ללא ספק הרכב מנצח ורף גבוה לתוכנית פתיחת עונה. הקדימונים שהכינו את אוכלוסיית ה"רייטינגמיטר" לשובו של לפיד צרחו בקולי קולות במשך השבוע שקדם לשידור: "הרמטכ"ל בראיון ראשון אחרי המלחמה בלבנון". האמירה הזאת, "ראיון ראשון אחרי המלחמה בלבנון", יכולה אולי להיות קנה מידה להבין איך במערכת של יאיר לפיד מתייחסים לצופים שלהם. או שהם (הצופים) לוקים בשכחה פתולוגית, או שהם (הצופים) עדר של מטומטמים, או שהציפיות שלהם (של הצופים) מהתוכנית של לפיד הן כל־כך נמוכות, שאפשר להגיד הכל גם אם זה לא מי יודע מה מדויק. זה היה אולי נסלח ונשאר בתחומי הדיוק אם היו מוסיפים, "הראיון הלא עיתונאי הראשון עם הרמטכ"ל אחרי המלחמה בלבנון". הדברים האלה נכתבים כי ב־20 בספטמבר (אחרי המלחמה בלבנון), הופיע הרמטכ"ל בראיון עיתונאי נוקב לכל הדעות בתוכנית "מסיבת עיתונאים" בערוץ 1. המראיינים בתוכנית "מסיבת עיתונאים" הם עיתונאים מקצועיים ורציניים מהעיתונות הכתובה ומהתקשורת האלקטרונית (גם מערוצי הטלוויזיה המסחריים 2 ו־10), כי זה האופי המוצהר שלה והמנדט שנקבע לה כשתוכננה ועוצבה. בראיון עם הרמטכ"ל, כחמישה שבועות לפני הופעתו אצל לפיד, הוא היה נתון לאש צולבת של שאלות. בין השואלים היו זאב שיף מ"הארץ" ואילה חסון ויואב לימור מערוץ 1. התוכנית, אגב, הוארכה לשעה שלמה ונכון, לא נשאר לנו זמן לשאול את חלוץ מדוע חזר לעשן... גם את הראיון עם הרמטכ"ל בערוץ 1 הקדימו שידורי פרומו. אלא שהם "דיברו חלש" במכוון ולא צרחו צרחות חסרות שחר. זה לא ההבדל בטמפרמנט האישי או המקצועי. זה ההבדל במידת הרצינות וביחס המכבד כלפי הצופים בתוכנית. אגב, הופעתו של הרמטכ"ל בערוץ 1 קיבלה אחוזי צפייה גבוהים ולפי כל הבדיקות שנעשו, חתך הצופים לא שונה מחתך הצופים בתוכנית של יאיר לפיד בערוץ 2. להבדיל מיאיר לפיד, דודו טופז לא מתייחס לעצמו כעיתונאי. טופז מכיר בהגדרה "בדרן" ולמיטב ידיעתי הוא גם לא מתבייש בה. כמו ללפיד, גם לטופז תוכנית אירוח בערוץ המסחרי המתחרה. לא אצטרף לחובטים בדודו טופז כי אני מכבד את יכולותיו, את היצירתיות שלו ואת הקסם שהוא יודע להלך על צופיו. אז אולי רף הציפיות שלי מטופז שונה מזה שיש לי מיאיר לפיד. אבל גם לטופז הייתי ממליץ על קווים אדומים, שאם יידע לשמור עליהם אולי יצטלם וייראה אחרת בימים האלה. אצל דודו טופז הופיע השר אביגדור ליברמן. גם הקדימונים לתוכנית של טופז צרחו בערוץ 10 "ראיון אישי ראשון ובלעדי". טופז יודע שליברמן היה אמור להשתתף בתוכניתו שבוע לפני, ממש באותו ערב ששודר אצלו הראיון הבלתי נשכח עם הגברת טרימבובלר-עמיר (גם שם חטא טופז בהונאה כשהעלים את הפרט הקטן, שהראיון הזה צולם ארבעה חודשים לפני ששודר). טופז יודע ששבוע לפני שאביגדור ליברמן הופיע אצלו, הוא הופיע בתוכנית "מסיבת עיתונאים" בערוץ 1. בראיון הזה ישבו מול השר העיתונאים נינו אבסדזה מהעיתון "וסטי" ויואב קרקובסקי מקול־ישראל. נכון, בחצי השעה של התוכנית הזאת נשאל ליברמן שאלות עיתונאיות נוקבות בלי הנחות, אך בעיקר בלי "צחוקים" ו"דאחקות". זה לא רק ההונאה של צופי הטלוויזיה; זה גם השימוש במונח העיתונאי "בלעדי" שאיבד מזמן את ערכו. לא אתפלא אם הלקוחות של העיתונאים למדו שהשימוש במינוח "בלעדי" הוא שימוש חלול ולא רציני. כי גם שידור משחק הכדוררגל בין מכבי חיפה לגלאזגו ריינגרס הוגדר בקדימונים של ערוץ 10 "בלעדי". איזה בלעדי? סתם תגידו כמה זה עלה לכם, אבל "בלעדי"? זאת ההזדמנות להמליץ ליוצרי הפרומואים ולמנהלים שלהם על מילון. אבן שושן - זוכרים? מנשה רז הוא עיתונאי, עורך ומנחה התוכנית "מסיבת עיתונאים" בערוץ 1 גיליון 66, ינואר 2007
article 68: 
אתה חייב לסכם את המאמר הבא במשפט אחד.
רוב הלוחות הגדולים שניצבו בשבוע שעבר ברחבה שמחוץ לסינמטק תל-אביב עוטרו במחוות גרפיות לקריקטוריסטים, מדודו גבע ז"ל, לציון עשר שנים למותו, ועד ליוצרים חדי עיפרון אחרים שעדיין עימנו. בלט בתצוגה לוח שכלל שערי-קריקטורה של מגזין ישראלי בשם "שרוליק עבאדי". מתי החל להתפרסם בישראל המגזין החדש ומדוע טרם החל מסע השיווק שלו? התשובה נמצאה על לוח התצוגה. "אין לנו בארץ עיתון סאטירי בועט וחצוף כמו שרלי הבדו הצרפתי", נכתב שם. "המצאנו שער של עיתון דמיוני, קראנו לו שרוליק עבאדי, ואיגוד הקריקטוריסטים קיבל צו 8: להמציא שער כמחווה לרוח החופשית של העמיתים הצרפתים שלנו, אלה שנרצחו ואלה שנשארו". המצגת שעל הלוח והגיליון שנמכר (5 שקלים) בתוך הסינמטק לבאי "אנימיקס! תל-אביב" הבהירו כי מדובר בפרסום חד-פעמי. ליתר דיוק, דו-פעמי: הוא הופץ לבאי "אנימיקס", הפסטיבל הבינלאומי ה-15 לאנימציה, קומיקס וקריקטורה, שנערך בשבוע שעבר בתל-אביב, ויופץ שוב בספטמבר, בפסטיבל ההומור בסן-גוסט בצרפת. "שרוליק עבאדי" הוא פרויקט משותף של הפסטיבל ושל אגודת הקריקטוריסטים בישראל והוצאתו לאור נעשתה בסיוע המוזיאון הישראלי לקריקטורה ולקומיקס בחולון. "הקריקטוריסט בחר בדרך ההומור והסאטירה לבקר את החברה ולתקן את העוולות שבה. וישנו גם אינטרס נוסף: להעלות חיוך. כי היכן שהצחוק שולט, השנאה מפסידה", כתב בגיליון נמרוד רשף, יו"ר אגודת הקריקטוריסטים הישראלית. "בינואר השנה נוכחנו לראות שלא כולם מאמינים בערכים הללו, שלא כולם מבינים בדיחה. הזעזוע העמוק מהטבח הנורא במערכת שרלי הבדו שלח אותנו להגיב בדרך היחידה שאנו מכירים: בעזרת גליון נייר ועיפרון אנחנו מביעים את דעתנו, מתקנים את עולמנו, בדרך לגיטימית ובדיאלוג תרבותי". את הטקסט הקצר שלו חתם רשף: "כולנו שרלי – ובעזרת החיוך ננצח!". נוסף לשערים הקדמי והאחורי, כולל "שרוליק עבאדי" 24 שערים שצוירו במיוחד לגיליון זה. נכללות בו גם קריקטורות שפורסמו מיד לאחר הטבח במערכת השבועון הצרפתי ב-7.1.5, היום שבו רצחו שני טרוריסטים מוסלמים 12 בני-אדם, ובהם חמישה קריקטוריסטים. לאחר הפיגוע התגייסו הקריקטוריסטים בישראל, כמו עמיתיהם ברחבי העולם, כדי להצדיע לזכרם של החללים ולהעביר מסר בינלאומי של הזדהות. רוב השערים ב"שרוליק עבאדי" מאמצים לא רק את הקו הגרפי של השבועון הצרפתי, אלא גם הסגנון הבוטה, לעתים הגס, של העמיתים הפריזאים. במרוצת השנים עורר הסגנון הזה ביקורת לא רק מצד מאמיניו של הנביא מוחמד, אלא גם מצד בני דתות אחרות, ובהם יהודים, שמצאו בכמה מהקריקטורות מאפיינים אנטישמיים. לצד אלה נשמעות לעתים קרובות טענות על חוסר הטעם של המגזין במגוון של נושאים רגישים. אבל דווקא ככל שהנושא נפיץ יותר, כך מבקש המגזין הצרפתי לנשוך ולבעוט חזק יותר. *     *     * השערים השונים של "שרוליק עבאדי", מחווה ל"שרלי הבדו" לחצו להגדלה *     *     * בימים אלה נמצא שוב השבועון חסר המעצורים במוקד הביקורת, בעקבות שער גליונו האחרון שהוקדש לידיעה בדבר גילוים של חלקים מהמטוס המלזי שנעלם בשנה שעברה. הקריקטורה על השער כללה שרידי כפות ידיים של טייס המטוס, שאותרו כביכול על החוף כשהן אוחזות בחזה של דיילת, לצד הכותרת "מצאנו חלקים של הטייס ושל הדיילת". לא רק במלזיה זעמו. ארגוני טייסים ודיילות במדינות אחרות הרימו קול זעקה, ובאינטרנט הואשם המגזין בחוסר טעם קיצוני בשם חופש הביטוי. "שרוליק עבאדי" אינו מרחיק למחוזות כאלה, אבל לפחות כמה מהקריקטוריסטים הישראלים שהשתתפו בפרויקט ניצלו את ההזדמנות כדי להציג דימויים שלא היו עוברים את עורכי עמודי הדעות בעיתונות הישראלית, מעכוזו של נתניהו ועד לאיברו של נשיא איראן. נעדרים מהגיליון שלושה מהבולטים בקריקטוריסטים הישראלים – עמוס בידרמן וערן וולקובסקי, אנשי "הארץ", ודניאלה לונדון-דקל מ"ידיעות אחרונות". לא פנו אלי, אמר לי בידרמן. מתברר שהוא, כמו וולקובסקי ולונדון-דקל, אינם חברים באגודת הקריקטוריסטים הישראלית. חבל שהם אינם שותפים לגיליון הזה, אבל גם בלעדיהם הפרויקט של "שרוליק עבאדי" אינו רק גימיק משעשע לפסטיבל תל-אביבי. הוא משמש תזכורת נוספת לכך שהקריקטורה היא מרכיב חיוני במרחב הציבורי ובשיח הדמוקרטי, גם אם לעתים היא חוצה קווים אדומים של תקינות פוליטית ונימוס.
article 69: 
אתה חייב לסכם את המאמר הבא במשפט אחד.
נתחיל: סתיו שפיר (העבודה) טענה שהממשלה קיצצה בבריאות ורווחה. התקציבים? בכלל גדלו. נפתלי בנט (הימין החדש) אמר שצמצם את חובות הבית היהודי מ-40 מיליון ל-19 מיליון שקל. האמת: בנט השתלט על המפלגה כאשר החוב עמד על 17 מיליון שקל, והוא מחזיר אותה לכאורה בחוב של 22 מיליון (וזאת עוד אחרי שהמפלגה קיבלה מהמדינה 60 מיליון שקל במימון מפלגות). אלו רק שני שקרים שנזרקו לחלל האוויר מתחילת השנה. בסיוע ליאור גורדיסקי, המתנדב האדיר שלנו, ריכזתי את בדיקת אמירות המועמדים לכנסת, כפי שנעשתה באתר "המשרוקית" (לצד בדיקות נקודתיות נוספות שנערכו בתוכנית "מהצד השני עם גיא זוהר" וב"חדשות 12"). הנה ריכוז שלהם: רובנו בולעים מידע ללא סינון. קשה יותר ויותר להבדיל בין ביקורת לתעמולה. איש לא צייד אותנו בכלים לעשות זאת. השלטון? עוזר לשקרנים! הקואליציה הרגה בקדנציה האחרונה חוק שביקש לסמן בבירור כתבות ממומנות. אז מה כן אפשר לעשות? הנה טיפים על קצה המזלג מ"תזונאית התקשורת" שלנו. קחו אחד מהם או את כולם: 3. קראו לפחות פעם בשבוע העין השביעית או "מי נגד מי" – הם עושים לתקשורת את מה שאנו עושים לשלטון: שקיפות.  כך תלמדו את האינטרסים מאחורי הכתבות שאתם קוראים. 4. האזינו לפודקאסט שהקלטתי על פוסט אמת.  5. הזמינו אותנו אליכם לסדנת קריאה ביקורתית. אין לכם זמן? למדו בעצמכם אילו שאלות לשאול. בדקו מה הח"כים באמת עשו בקדנציה האחרונה במפת הח"כים שלנו. 6. קראו את אתר המעקב האזרחי המצוין אחר הבטחות של נבחרי ציבור, מבית "המרכז להעצמת האזרח".  7. לקינוח: גוונו ככל הניתן בכלי התקשורת אותם אתם צורכים. *הימנעו* מקבלת מידע ממקור מידע יחיד (גם אל תסתפקו בשקוף!). זה מעכב ספיגה של דעות אחרות, וגיוון מעולה למערכת העיכול המנטלית שלכם.  ובכל מקרה: אל תאמינו לשום דבר שיתפרסם בשבוע שלפני הבחירות בלי בדיקה מדוקדקת. 
article 70: 
אתה חייב לסכם את המאמר הבא במשפט אחד.
במשרד הכלכלה טענו לאחרונה במצגת פנימית שמשרד הבריאות "הקשיח עמדות" בכל הנוגע לאפשרות של כריית פוספטים על ידי כיל בשדה בריר, נושא שנמצא בימים אלה לפני הכרעה. כעת עונים במשרד לטענות, בתגובה לפניית "שקוף" בנושא. "ישנו סיכון גבוה לתמותה כתוצאה מחשיפה לפוספטים", כתבו. "על סמך כלל הנתונים והמידע שהתקבל, גיבש משרד הבריאות את המלצותיו להתנגד לקידום הפרויקט". במצגת, עליה חתום מינהל תעשיות במשרד הכלכלה בראשות עוז כץ, עלתה שורת טענות שמזוהות עם חברת הכימיקלים לאורך השנים. בין היתר טענו בה כי הקשחת העמדות של משרד הבריאות נעשתה "חרף סקירות על השפעה בריאותית", אך לא ציינו מה היו תוצאות הסקירות הללו.  במשך כמעט שני עשורים, משרד הבריאות ניהל תסקירי בריאות הנוגעים להקמת מכרה נוסף בשדה בריר. במשרד הבריאות הגיבו לפניית "שקוף" ואמרו כי התסקירים "הראו כי לחשיפה לכריית פוספטים באתר ישנן השלכות משמעותיות על בריאות הציבור ובכללן גם עודף תמותה". עוד הסבירו כי נתגלעו חילוקי דעות בין הגורמים השונים שהובילו את המשרד להציע כי גורם מקצוע בלתי תלוי יערוך בדיקה נוספת.  את הבדיקה הבלתי תלויה, ערך ד"ר גונתן סמט, מומחה בינלאומי שנשכר לשם כך. תוצאות הבדיקה הבלתי תלויה שלו בשנת 2014 אישרה את שחשבו תחילה. כותב המצגת האשים בה את משרד הבריאות בכך שבחר בעמדה שאינה תואמת את חוות הדעת המקצועית בנוגע לשדה בריר. "אף שנערכו מספר סקירות של השפעה בריאותית מהכרייה בשדה בריר, משרד הבריאות החליט להקשיח את העמדה עד לקצה", כתבו במשרד הכלכלה במצגת, והדגישו כי "ישנה התנגדות של משרד הבריאות – למרות עמדה מקצועית". גם כאן לא פורטה העמדה. המצגת של משרד הכלכלה עוררה זעם גדול גם בקרב פעילי הסביבה ותושבי ערד. התושבים שנחשפו למידע שלחו מכתב בהול לשרת הכלכלה אורנה ברביבאי (יש עתיד), ובו כתבו כי נדהמו לגלות שהמשרד בראשותה "אימץ טענות מופרכות" של תאגיד הכימיקלים. הפעילים, תושבי הסביבה החברים בעמותת "רוצים לחיות בלי מכרות", מיענו את המכתב גם לראש הממשלה הנכנס יאיר לפיד ולעוד שורה של שרים, בהם השרה להגנת הסביבה תמר זנדברג ושר הבריאות ניצן הורוביץ (מרצ). במכתב הפריכו התושבים את הטענות במצגת, ובראשן הטענה הבריאותית.  הפעילים כתבו כי הטענה ש"עמדת משרד הבריאות התקבלה בניגוד לעמדה המקצועית" היא משוללת כל יסוד והוסיפו כי "למעשה, היה זה הדרג המקצועי של משרד הבריאות שהעלה את הנושא עוד בתחילת המילניום, ומאז ועד היום מתנגד לתוכנית באופן עקבי ואף הצביע נגדה בכל שלבי התכנון – מהוועדה המחוזית ועד למועצה הארצית". הסוגיה הבריאותית עוררה סערה, אולם היא אינה היחידה השנויה במחלוקת. המצגת הפיחה חיים בטענות נוספות וממוחזרות שכיל מובילה לאורך השנים, כמו למשל הטענה שעתודות הקרקע לכריית פוספטים ייגמרו והחברה תיאלץ לפטר את אלפי העובדים שלה אם כיל לא תקבל את שדה בריר לכרייה. "ללא מקורות נוספים לכריית פוספטים החברה תיאלץ לסגור את המפעלים ולפטר את כל העובדים", כתבו במצגת והוסיפו כי מדובר ב-1,400 עובדים שיישלחו לבתיהם.  אלא ששני הנתונים, גם היקף העובדים וגם ניצול עתודות הקרקע המוגבל, כפי שפרסמנו ב"שקוף", אינם מדויקים בלשון המעטה. "הם אומרים כבר עשרים שנה שעוד שלוש שנים אנחנו סוגרים", שלל את הטענה גם ראש עיריית ערד ניסן בן חמו, בריאיון ל"שקוף". "זה כמו נס פח השמן, ואני אומר את זה בכל הוועדות". היקף העובדים שכיל מעסיקה שנוי במחלוקת כבר שנים ארוכות. במכתב ציינו הפעילים כי מבדיקה עצמאית שערכו לפני כשבע שנים, מצאו כי היקף העובדים עמד אז על 700 בלבד. הפעילים ציינו עיניין מהותי נוסף, ממנו התעלמו לחלוטין במשרד הכלכלה. בשטח המדובר חיים היום כ-12 אלף תושבי הכפר אל פורעה. ראש העירייה טען בריאיון עימו כי הם מחזיקים בסמל יישוב מאז 2004 וכי "מישהו מדמיין שיפנו 12 אלף איש?" בשבועות הקרובים הממשלה אמורה לחרוץ את דינו של שדה בריר. במשרד הכלכלה אמנם מבהירים כי מדובר במצגת פנימית שאינה מייצגת את עמדת המשרד הרשמית. אך עדיין, כל עמדה כזו, שאינה הולמת את חוות הדעת המקצועיות שנאספו בשנים האחרונות, מעלה תהייה לגבי מעורבותם ושליטתם של נציגי כיל בעבודת פקידי הממשלה. האם מנהל התעשיות ברשות עוז כץ נקט עמדה עצמאית? מי מקרב מנהל התעשיות נפגש עם בכירי כיל ובעיקר, עד כמה התפיסות האלה יעצבו את תפיסת השרה ערב ישיבת הממשלה? 
article 71: 
אתה חייב לסכם את המאמר הבא במשפט אחד.
על פי הערכות נוכחיות, כמה רקטות עוד נשארו לחמאס? מאילו סוגים? כמה חמושים נשארו לו? אילו כלים ויכולות צבאיות עוד נותרו לו? מה ניתן להערכת צה"ל להשמדה ללא כניסה קרקעית? האם ניתן בכלל לפגוע בכוח לוחם שמחופר רובו כולו במנהרות – באמצעות הפצצה אווירית? האם ישראל לא מיצתה כבר את בנק המטרות האוויריות האסטרטגיות בעזה והאם בפעילות ההפצצה ישנו מימד של תודעה/הפחדה/ראווה ועד כמה? השאלות הללו, שוודאי מעניינות את הציבור בישראל, הועברו בשבת (21.10) על-ידי מערכת "העין השביעית" לדובר צה"ל. לאחר זמן קצר ענתה הדוברות הצבאית כי לא ימסרו תשובה כלשהי, מטעמים של ביטחון מידע. ואולם, מידע גלוי המתפרסם בעניין זה, גם ב"העין השביעית" עצמה, מעמיד בסימן שאלה את טענת דובר צה"ל. במסגרת ראיון עם הכתב הצבאי של Mako, שי לוי, שיתפרסם בקרוב ב"עין השביעית", נשאל לוי על ידי כותב שורות אלה בנוגע להערכת הכוח הנוכחי של חמאס. לוי סיפק תשובה מפורטת, והתייחס גם למלאי הרקטות ומדיניות השיגורים של חמאס. הערכות בדבר כמות החימוש שבידי חמאס פורסמה על ידי לוי גם מוקדם יותר השנה, במאי האחרון. פרסומים נוספים מהימים האחרונים התייחסו למלאי הרקטות של החיזבאללה. כך למשל, העיתונאי יוסי מלמן ציין לאחרונה כי ברשות החיזבאללה כ-150 אלף רקטות. החלקים בראיון עם לוי שהתייחסו למצב העדכני של כוחם הצבאי של החמאס והחיזבאללה, הועברו לבחינת הצנזורה. זו אישרה אותם לפרסום ללא כל שינוי, תיקון או השמטה. מדוע אם כן דובר צה"ל מסרב להתייחס למה שגם הצנזורה לא רואה בו בעיה? האם יתכן כי לדובר ישנם שיקולים אחרים, שאינם בהכרח ביטחון המדינה? במסגרת הראיון הביע לוי ביקורת רבה על אופן פעולתו של דובר צה"ל מול הכתבים הצבאיים. "דובר צה"ל נקמנים מאוד מול כל מי שמבקר אותם. משתמשים בחומרים שהם שולטים בהם כדי לקבוע סדר יום ולחנך כתבים". לוי ציין כי הדברים מתרחשים כך גם בימים אלו, בעת הלחימה. 
article 72: 
אתה חייב לסכם את המאמר הבא במשפט אחד.
אחרי הבטחות למלחמה בשחיתות: ממשלת ה"שינוי" דחתה סופית היום הצעת חוק לשקיפות בהצהרות הון של ראשי המפלגות. ל"שקוף" נודע כי בוועדת השרים לחקיקה יצאו נגד החוק השרות איילת שקד, קארין אלהרר, ויפעת שאשא ביטון – וטענו שמדובר במציצנות. עוד נודע כי מפלגת יש עתיד החליטה בישיבה מוקדמת להפיל את החוק – מהלך שמאחוריו עומד שר האוצר יאיר לפיד, כפי שחשפנו לאחרונה.  ההצעה, אותה יזמה אלינה ברדץ-יאלוב מישראל ביתנו, ביקשה לקבוע שראש הממשלה, שרים וסגניהם, ראשי מפלגות ובני משפחותיהם יחויבו לפרסם לציבור את הונם, נכסיהם וחובותיהם. המטרה, כך לפי דברי ההסבר, היא "לאפשר לציבור לדעת על אינטרסים אפשריים, לעודד שקיפות ולחזק את האמון בנבחרי הציבור". בדיון החסוי בוועדת השרים לחקיקה, שהמידע ממנה נחשף רק בהדלפות עיתונאיות כיוון שעדיין איננה שקופה, היו גם מי שתמכו בהצעת החוק. תמר זנדברג וגדעון סער טענו בישיבה שזהו מהלך ראוי. סער תהה בקול מה ההבדל בין הסכמי ניגודי עניינים של השרים, שמפורסמים על פי חוק לציבור, לבין הצהרות ההון. זנדברג המשיכה וניסתה להתעקש על חשיבות החוק, אך ללא הואיל: שקד, אלהרר, ביטון וזאב אלקין הצביעו נגד. זנדברג וסער הצביעו בעד. נחמן שי ומרב כהן בחרו שלא להשתתף והוועדה הפילה החוק. הצהרות ההון שמגישים נבחרי הציבור נשארות כיום במהלך הקדנציה באפלת הכספות של ועדת האתיקה או מבקר המדינה, ונפתחות רק בהוראת שופט. היחידים שמרוויחים מהמצב הקיים הם הח"כים עצמם ומי שמכר למדינה את הכספות. במפלגה שמוביל יאיר לפיד מאמינים כי המציאות הנוכחית – שבה הצהרות הון השרים מפוקחות על ידי מבקר המדינה – מספקת. הצהרות ההון מכילות לשיטתם מידע אישי ולאור צנעת הפרט מספיק שמבקר המדינה יפקח על ניגודי עניינים ונושאים פיננסיים במהלך כהונת נבחר ציבור. המידע הזה לא אמור, לדעת "יש עתיד", להתפרסם בעיתון.  אלא שלפיד עצמו פרסם בעבר את הצהרת הונו. בנוסף, בפני השרים והשרות עמדה אפשרות לשנות את ההצעה בדיוני ההמשך ולהגיע לנוסח מוסכם. אך גם לכך סירבו ממשלות נתניהו השונות, וכעת גם ממשלת "השינוי".  זה לא החוק הראשון להגברת טוהר מידות שמפילה הוועדה: בדצמבר היא הפילה חוק לשקיפות בוועדת השרים עצמה, אף שמי שיושב בה כיום הגיש חוק דומה כשישב באופוזיציה. בפברואר דחתה הוועדה הצעת חוק של ח"כ אלי כהן (ליכוד) לאיסור מתן כספים קואליציוניים. זו אותה הצעה בדיוק שהוביל לפיד ארבע שנים קודם לכן ואף נכתבה במצע יש עתיד. בוועדת השרים לחקיקה חברים שר המשפטים סער, שר האוצר ליברמן, שרת האנרגיה קארין אלהרר (יש עתיד), שר הבינוי זאב אלקין (תקווה חדשה), שר התקשורת יועז הנדל (תקווה חדשה), השרה להגנת הסביבה תמר זנדברג (מרצ), השרה לשוויון חברתי מירב כהן (יש עתיד), שרת החינוך יפעת שאשא ביטון (תקווה חדשה), שר התפוצות נחמן שי (עבודה), שרת הפנים איילת שקד (ימינה) ושרת העלייה והקליטה פנינה תמנו שטה (כחול לבן). 
article 73: 
אתה חייב לסכם את המאמר הבא במשפט אחד.
האוניברסיטה העברית בירושלים תפצה את הוצאת שוקן והוצאת מוסד-ביאליק ב-300 אלף שקל, כך סוכם במסגרת הסדר גישור שנחתם לאחרונה והוגש לבית-המשפט המחוזי בירושלים. לפני כארבע שנים הגישו הוצאות הספרים, באמצעות עורכי-דין טל ליבליך, כרמית אלון-אברם וירון שלמי, תביעה בדרישה לפיצוי בסך 500 אלף שקל, בטענה כי האוניברסיטה מפרה את זכויותיהם. לטענת הוצאות הספרים, הפרת הזכויות נובעת מכך שהאוניברסיטה מציעה לסטודנטים שלה פרסומים שהופיעו בספרי ההוצאות בעותקים אלקטרוניים ומקראות מודפסות. האוניברסיטה, מנגד, טענה באמצעות עורכי-הדין דוד גילת, ערן ברקת ותמיר אפורי כי מעשיה נופלים בגדר שימוש הוגן לפי הוראות חוק זכויות היוצרים. אחרי תהליך של גישור, שנערך בפני עו"ד עמוס גבריאלי, הגיעו הצדדים להסכם שלפיו בלי להודות באי-אלו מטענות המו"לים, תשלם האוניברסיטה, "כמחווה של רצון טוב ולפנים משורת הדין", סכום של 300 אלף שקל לשתי הוצאות הספרים. להורדת הקובץ (PDF, 401KB) זאת ועוד, לפי הסכם הגישור, האוניברסיטה תהא רשאית מעתה ועד לסוף 2017 להשתמש בקטעים מתוך ספרים ומאמרים שראו אור בהוצאות שוקן וביאליק במקראות שלה, וזאת כל עוד הקטע שישמש אותה יהיה לא יותר מ-20% ממספר העמודים בספר, וישמש לצורך מקראה אחת או לצורך העתק אלקטרוני של קורס אחד. ביחס למאמרים שראו אור על-ידי ההוצאה מבהיר ההסכם כי האוניברסיטה תהא רשאית להנגיש לסטודנטים שלה את המאמר בשלמותו. יחד עם זאת, אם ייווצר מקרה שבו יתעורר צורך להציע לסטודנטים שני מאמרים מתוך ספר אחד של ההוצאות המקבץ כמה מאמרים שונים, לא יהיה שיעורם של המאמרים למעלה מ-20% מעמודי הספר. עוד דורש ההסכם כי מקראות של האוניברסיטה שיכילו טקסטים שהופיעו בספרי ההוצאות יודפסו ויימכרו על-פי דרישה בלבד, ובמחיר שלא יעלה על עלות הכנתם. למו"לים, כך הוסכם, תישמר הזכות לבדוק את פעולות האוניברסיטה באמצעות עריכת ביקורות, וזאת כדי לוודא שהיא עומדת בתנאי ההסכם. השופטת תמר בזק-רפפורט נתנה להסדר הגישור תוקף של פסק דין. (י-ם) 3524-09
article 74: 
אתה חייב לסכם את המאמר הבא במשפט אחד.
מי שגלש אתמול בשעות אחר הצהריים לאתרי החדשות המרכזיים בישראל לא היה יכול שלא להבחין כי רק אתר מרכזי אחד, ynet מבית "ידיעות אחרונות", נמנע מלדווח בכותרתו הראשית על העדות שמסרה שרה נתניהו בבית-הדין לעבודה בירושלים במסגרת תביעתו של אב-הבית לשעבר במעון ראש הממשלה, מני נפתלי. האתרים "וואלה", נענע10, "מעריב", mako, "הארץ" ו-nrg דיווחו כולם בכותרותיהם הראשיות על עדותה של רעיית ראש הממשלה, אולם בדף הבית של ynet הגיעה ההפניה לדיווח על העדות עד לכותרת השנייה בחשיבותה בלבד, וזאת בשעה שהכותרת הראשית נשמרה לדיווח על התפתחויות בקרבות ארגוני הפשע בישראל. הכותרות הראשיות בדפי הבית של אתרי החדשות, 10.5.15 גם בשבוע שעבר בלט אתר ynet, כשהצניע דיון מתוקשר במשפטו של ראש הממשלה לשעבר אהוד אולמרט. אלא שבעוד שאולמרט נחשב לאחד מידידי המערכת, וזכה מ-ynet ו"ידיעות אחרונות" לאורך השנים ליחס מלטף ומגונן, רעיית ראש הממשלה ספגה ביקורת רבה מכלי התקשורת שבקבוצת "ידיעות אחרונות" לאורך השנים. אדם זר, שאינו מכיר את תולדות היחסים בין קבוצת "ידיעות אחרונות" למשפחת נתניהו מחד ולאולמרט מאידך, היה עשוי לחשוב שאתר ynet פשוט מקפיד שלא לדווח בהבלטה על דיונים משפטיים המערבים את ראשי המדינה ומשפחותיהם. אולם בעלי זיכרון ארוך יותר יודעים כי רק לפני חודשים אחדים, לפני נצחון נתניהו בבחירות, הקדיש אתר ynet כותרות ראשיות לטענות של נפתלי. סיבה אפשרית להצנעת הפרק הנוכחי בתביעת נפתלי יכולה להיות תוכן עדותה של נתניהו: אשת ראש הממשלה חזרה שוב ושוב על הטענה שלפיה נפתלי נשלח "להפיל ראש ממשלה בעזרת גורם תקשורתי חזק מאוד", כשהיא מכוונת לקבוצת "ידיעות אחרונות". את ארנון (נוני) מוזס, העומד בראש הקבוצה, השוותה לדמות מספרי הארי פוטר, של ארכי-נבל שאסור לומר את שמו.
article 75: 
אתה חייב לסכם את המאמר הבא במשפט אחד.
1) ח"כ חיים כץ (הליכוד) מואשם בכך שעזר לחברו, איש שוק ההון מוטי בן-ארי, בקידום חקיקה שתסייע לבן-ארי ישירות, בזמן שהוא מרוויח מהצד כסף באמצעות טיפים של בן-ארי. היועמ"ש החליט להגיש נגד כץ כתב אישום בגין עבירה של מרמה והפרת אמונים. כתב האישום הוגש עוד בכנסת ה-21 – וכץ ביקש חסינות מהכנסת בזריזות, בתוך חלון ההזדמנויות של 30 ימים שעמד לרשותו. 
article 76: 
אתה חייב לסכם את המאמר הבא במשפט אחד.
הפוליטיקה חרגה מזמן מגבולות הפעילות הממסדית המוכרת והמקובלת. שדה הפעילות השתנה, ואיתו גם חוקי המשחק והכללים. בישראל, כמו במדינות אחרות, הנחות ישנות הופכות ללא רלבנטיות, שחקנים חדשים נכנסים למגרש וותיקים מסולקים ממנו. אולם בימים אלו אנו עדים לשינוי דרמטי עוד יותר. לא רק שהשחקנים מתחלפים - גם החוקים משתנים. ומה שאולי חשוב הרבה יותר זה שהמגרש הפוליטי הביתי נמכר, והשדה החדש עדיין לא הוכשר. באופן טבעי, אימצנו והטמענו, למשל, את התפיסה של ניהול ענייניי הפרט והמשפחה בתחום "הספירה הפרטית" וניהול ענייני הכלל והציבור ב"ספירה הציבורית/פוליטית". הדיווח והמעקב אחר המתרחש במרחב הציבורי/פוליטי מתנהל באמצעות ספירה שלישית, "הספירה התקשורתית". אולם ההבחנה הברורה הזו בין התחומים מאבדת מתוקפה. אנו עדים לטשטוש גובר והולך בין האישי האינטימי והפנימי לבין הציבורי ההמוני והחיצוני. הביטוי החריף ביותר לכך הוא, אולי, בהחצנת השכול והאבלות. רגשות חריפים וקשים במיוחד מוצאים פורקן בזירות ציבוריות ופתוחות, אנונימיות, אך בו בזמן גם המוניות; טרגדיות אנושיות מוצגות בחלון הראווה המשפחתי המשותף; ולהבדיל, גם הסחורה הפוליטית החמה ביותר נמכרת באמצעות אותו חלון ראווה וירטואלי. אבל הבשורה הגדולה היא שהמרחב הווירטואלי מתפשט ומשתלט על שאר המרחבים והופך למרחב הדומיננטי מביניהם, ואולי גם היחיד. לאחר שהפנמנו את ההנחה ש"המדיום הוא המסר", הגיע זמנה של "המסר הוא המדיום". הקונספציה של "המדיום הוא המסר" רואה בכלי התקשורת גורם המעצב רעיונות ומחשבות בדמותו הוא. לעומת זאת, תפיסת "המסר הוא המדיום" פירושה שכל תהליך החשיבה והניתוח נמחק, ואת מקומו תופסת החשיפה התקשורתית כשלעצמה. אמצעי התקשורת מפסיקים להיות צינורות להעברת מסרים והופכים להיות מהות עצמאית ובלתי תלויה. לכן גם אין חשיבות לשאלות המראיינים למשל, או לתשובות המרואיינים. התפיסה של קיום שיח/דיאלוג/ראיון פושטת את הרגל. מה שחשוב הוא עצם ההשתלטות על זמן אוויר/מסך. ובמלחמה כמו במלחמה. השתנות חוקי הפעילות של הספירה התקשורתית משנה לחלוטין את תהליך עיצוב המנהיגות. הסמכות, העליונות, העוצמה והכריזמה האישית מתבטאות בעצם היכולת "להכניע" את המדיום ולהכפיף אותו - לא על מנת להעביר ולהפיץ באמצעותו מסר מסוים, אלא להעמיד את ה"ניצחון" במרכז. ההצלחה/הכישלון בקרב על השליטה בכלי השידור, זהו המסר. במצב שכזה התקשורת הופכת לאויב שצריך להילחם בו ולהשמיד אותו או לשבות אותו ולשחררו תמורת כניעה מרצון. או אז "הקהל שבאולפן" איננו קהל, אלא חיילים שנקראים אל המערכה; המרואיין/מראיין איננו פרטנר לשיח/דיאלוג, הוא מטרה שיש לחסל אותה; המתחרה הפוליטי הוא "יריב" שיש להפעיל מולו, באמצעות התקשורת, דיסאינפורמציה; ה"פרשן" הוא "טאקטיקן" ועוד ועוד. מדובר בתופעה של היווצרות מרחב רב-השפעה, וירטואלי, שמהותו היא אופיו המיליטנטי. בספירה שנועדה "לאזרח" את ה"פוליטי", ה"פוליטי" מנסה להכניע/לנצח/להשתלט על "האזרחי". כאשר סדר-היום הציבורי מפסיק להיקבע על-פי סדר היום התקשורתי ומוחלף ב"פקודת קרב פוליטית"; כאשר זירת השיח הופכת לזירת קרב; כאשר המרחב שבו אמור היה להתקיים דיון חופשי, פומבי, פתוח ורציונלי הופך לאויב - או אז נעלם הפרטי ונעלם הציבורי ונשארים רק הגנרלים התקשורתיים. ד"ר מירה משה היא מרצה וחוקרת לתקשורת המונים בחוג למדע המדינה באוניברסיטת בר-אילן גיליון 20, מאי 1999
article 77: 
אתה חייב לסכם את המאמר הבא במשפט אחד.
הממשלה הובילה למחיקת 27 אלף פוסטים מפייסבוק, טוויטר וגוגל במהלך השנים 2017-2018. הדיאלוג עם החברות האלו מתנהל במחשכים, באפס פיקוח ציבורי. לאזרח אין יכולת לדעת מהם הפרסומים שהוסרו, מדוע הוסרו, ומהם הפוסטים שמחיקתם  לא אושרה. כשביקשנו מהממשלה אשתקד את פרטי הפוסטים – סורבנו. אז חברנו לעו"ד יונתן קלינגר, המתמחה בתחום המידע, ויחד עתרנו לבית המשפט בדרישה לחשוף את הפרטים. ביקשנו לקבל את התוכן שהוסר, בכפוף לצנזורה – על מנת לוודא שהממשלה משתמשת בכוחה למען ביטחון המדינה, ולא כדי להשתיק ביקורת. מה קרה בדיון? קודם כל, השופט הסכים איתנו כי הנושא ראוי לדיון ציבורי ולפיקוח. לאחר מכן, הוא עודד את שני הצדדים להגיע למתווה שיאפשר חשיפה חלקית של פוסטים שהוסרו, שלא קשורים לביטחון המדינה. במכתב התשובה לעתירה, ציין משרד המשפטים כי מתוך 27 אלף פוסטים, ישנן כ-200 פוסטים אזרחיים. השופט ביקש כי משרד המשפטים יוציא לנו דרישת אגרה בנושא. לפי משרד המשפטים, הזמן לאיתור המידע והפקת עיבוד (פרפרזה) – הינו בין 15 ל-20 דקות לפוסט, ולכן סך הכל של כ-60 שעות עבודה. בימים הקרובים אנו אמורים לקבל הודעה ממשרד המשפטים לגבי העלות הסופית.לגבי הפוסטים הביטחוניים: בעצת השופט נגיש בקרוב בקשת חופש מידע חדשה ומצומצמת, לאור הכמות האדירה של פוסטים שהוסרו מטיעונים הקשורים לביטחון המדינה. בנוסף, הכריע השופט שנקבל חזרה את האגרה ששילמנו לבית המשפט עבור העתירה. "בית המשפט נתן לנו הכוונה", מסר עו"ד קלינגר, "הוא הבהיר למדינה שאי אפשר להעלות טענות עלומות של בטחון המדינה וביקש שהם ישקלו מחדש. בהתאם, אנחנו נכין בקשת חופש מידע חדשה וממוקדת. עצוב לי שבית המשפט לא נתן למדינה עוד הכוונה בנוגע לאגרות המוגזמות שהמדינה מבקשת כדי לקבל מידע פשוט". חשוב להדגיש, כי החלטנו להילחם בחזית זו בלית ברירה, לאחר שראינו כי אף אחד לא בודק את הממשלה ואת השימוש שלה בכוח. פתרון מיטבי לפתרון בעיה זו יהיה ייסוד של גורם שלישי, למשל ועדה ציבורית, בראשות שופט בדימוס. או ועדת משנה של ועדת חוץ וביטחון בה חברים חברי כנסת מהאופוזיציה והקואליציה. אותו גורם יהיה חשוף לתוכן המלא של הפוסטים אותם המדינה מבקשת להסיר – כדי להבטיח שאכן מדובר במחיקה לגיטימית, ולא בהשתקה של דברי ביקורת במסווה של ביטחון המדינה. עד שזה יקרה, שקיפות נוספת – דוגמת ביקורת עיתונאית – תעזור לוודא כי הממשלה לא עושה שימוש שרירותי ורחב מדי בכוחה במרחב הדיגיטלי. 
article 78: 
אתה חייב לסכם את המאמר הבא במשפט אחד.
ערוץ 2 וחברת החדשות שלו מידרדרים למקום האחרון במדד הייצוג. מבין חמשת כלי התקשורת שנבדקים במדד, ערוץ הטלוויזיה הנצפה בישראל הוא כלי התקשורת שבשידוריו נרשם השבוע שיעור ההדרה הגבוה ביותר של ערבים. מדד הייצוג, מיזם מתמשך של "העין השביעית" בשיתוף ובמימון עמותת סיכוי וקרן ברל כצנלסון, ויחד עם חברת יפעת מחקרי מדיה, בודק מדי שבוע את מספר ושיעור המרואיינים הערבים בתחנות הרדיו ובערוצי הטלוויזיה המרכזיים בארץ, וב-19 התוכניות המובילות שלהם. לאורך רוב תקופת המדידה דורג ערוץ 2 במקום הלפני-אחרון במדד הייצוג המשוקלל, מעל תחנת הרדיו הצבאית גלי-צה"ל. לעתים חלקו ערוץ 2 וגלי-צה"ל את המקום האחרון יחדיו, עם שיעור מרואיינים ערבים שנשק ל-2% מלמטה – כעשירית משיעורם באוכלוסיית המדינה. לפני שבועיים זינק הערוץ במדד השבועי בעקבות עיסוקו הער בפרשת התלונות נגד האב גבריאל נדאף, אך המשיך להשתרך בתחתית הדירוג המשוקלל, שבו נמדד ייצוגם של ערבים בתקשורת מאז תחילת 2016. לא שלא היו לחברת החדשות הזדמנויות לשפר את ביצועיה: כלי התקשורת בישראל, וגם בערוץ 2, עסקו בשבוע החולף בטענות לאלימות משטרתית מצד שוטרים סמויים נגד ערבי שעבד בסופרמרקט בתל-אביב; בכנסת צוין יום השפה הערבית; ח"כ איוב קרא מהליכוד יצא נגד ראש הממשלה בנימין נתניהו ודרש להתמנות לתפקיד שר; ובכפר קאסם התחוללה קטטה המונית שבה נדקר למוות אחד המשתתפים. אף על-פי כן, בחמש תוכניות החדשות המרכזיות של ערוץ 2 ריאיינו, אירחו או לקחו "סינקים" מארבעה ערבים בלבד בשבוע האחרון מתוך למעלה ממאתיים מרואיינים. בשני מגזיני החדשות המובילים של הערוץ, "אולפן שישי" בהנחיית דני קושמרו (עורך: איתי דנקנר) ו"פגוש את העיתונות" בהנחיית רינה מצליח, לא ריאיינו השבוע ולו מרואיין ערבי אחד. בעוד שב"אולפן שישי" מדובר בשבוע בלתי מייצג (בדירוג המשוקלל ממוקמת התוכנית בחצי העליון של הטבלה), עבור "פגוש את העיתונות" (עורך: יונתן למזה) מדובר בתופעה ותיקה: שיעור המרואיינים הערבים בתוכנית זו מאז תחילת המדידה הוא הנמוך ביותר מבין כל 19 התוכניות הכלולות במדד הייצוג. רק 1% (ובמלים: אחוז אחד) ממרואייני "פגוש את העיתונות" בחצי השנה האחרונה הם ערבים. אף שמדובר בנתון חריג, הוא אינו רחוק כל-כך מהנתון הממוצע, המתקבל משקלול המרואיינים הערבים בכל חמשת כלי התקשורת המרכזיים מאז ינואר: 2.3% בלבד. שיעורם של הערבים באוכלוסיית ישראל, יש להזכיר, עומד על כ-20%. גם במגזין החדשות השבועי של ערוץ 10, "שישי" בהגשת אילה חסון, לא רואיין ולו ערבי אחד בשבוע החולף. עם זאת, ערוץ 10 שומר על מיקומו השלישי בטבלה המשוקללת הודות לבחירה המערכתית של מערכת "לונדון את קירשנבאום" (עורך: דרור זרסקי), שבה התראיינו השבוע חמישה ערבים – קרוב ל-20% מכלל המרואיינים בתוכנית, מקרה לא שכיח שבו שיעור המרואיינים הערבים בתוכנית כלשהי כמעט משיק לשיעורם באוכלוסייה. בתוכניות מרכזיות אחרות של הערוצים המסחריים נרשמו גם השבוע שיעורים זעומים של מרואיינים ערבים. במהדורה המרכזית של ערוץ 2 – מהדורת החדשות הנצפית בישראל – התראיינו רק שני ערבים (1.9% מכלל המרואיינים). במהדורת החדשות המרכזית של ערוץ 10 התראיין ערבי אחד בלבד, שהוא 0.7% מכלל המרואיינים – שיעור זהה לזה שנרשם במהדורת "מבט" של הערוץ הראשון, שגם בה רואיין השבוע ערבי אחד בלבד. את המקומות העליונים בטבלה המשוקללת – וגם בטבלה השבועית – תופסים גם הפעם ערוץ 1 (מקום ראשון) ורשת ב (מקום שני), הטלוויזיה והרדיו הציבוריים של ישראל. תוכנית הרדיו "סדר יום" ברשת ב, בהנחיית קרן נויבך ובעריכת מירית הושמנד, עלתה למקום השני בדירוג השבועי עם 8.8% מרואיינים ערבים. התוכנית השלישית בדירוג השבועי משודרת גם היא ברשת ב: "הכל דיבורים" בהגשת עדי מאירי ובני טייטלבוים (עורכת: רוית לוי), ששיעור הערבים שהתראיינו בה השבוע הוא 5.9%. למקום הרביעי הגיעה השבוע התוכנית "חמש עם רפי רשף" (עורך: עידו תמרי), המשודרת בערוץ 10, עם נתון כמעט זהה: 5.8%. בראש דירוג התוכניות המשוקלל, המבוסס על כלל הנתונים שנמדדו מאז חודש ינואר, בולטות לטובה שתי תוכניות נוספות: "יומן", מגזין החדשות השבועי של ערוץ 1 בהגשת עודד שחר (עורכים: אורי לוי ועמית וינטר), שתופס את המקום השני (מתחת ל"לונדון את קירשנבאום") עם נתון של 6.3%. במקום השלישי מדורגת התוכנית "סדר יום" (5.1%), ובמקום הרביעי התוכנית המצטיינת של "גלי-צה"ל" במדד הייצוג – "מה בוער" בהגשת רזי ברקאי (עורכת: נורית קנטי), עם 5%. שתי תוכניות טלוויזיה המדורגות בדרך כלל בתחתית המדד השבועי משתבצות השבוע במרכז הטבלה: "החדשות הלילה" בערוץ 2 ו"המטה המרכזי" בערוץ 10. בשני המקרים, הנתון החיובי באופן יחסי שרשמו התוכניות הללו נובע מהחלטת עורכיהן לראיין ערבי אחד בלבד (מתוך 36 ו-19 מרואיינים, בהתאמה), ולא אפס ערבים, כפי שעשו בשבוע שעבר ובכמה מהשבועות שקדמו לו. פרויקט "מדד הייצוג" של "העין השביעית" מתפרסם בשיתוף ובמימון עמותת סיכוי וקרן ברל כצנלסון ויחד עם יפעת מחקרי מדיה
article 79: 
אתה חייב לסכם את המאמר הבא במשפט אחד.
באתר חדשות התקשורת והפרסום אייס פורסמה ביום חמישי האחרון ידיעה שלפיה עיתון "מעריב" מינה, לראשונה בתולדות העיתונות הישראלית, כתב קבוע במרוקו. על-פי הידיעה, נועם ניר, ישראלי המתגורר במרוקו, יחל לכתוב לעיתון בזמן הקרוב. עוד צוין כי ניר צויד במכתב מעורך "מעריב", יואב צור, שיסייע לו בהשגת תעודת עיתונאי מקומית. מאחורי המהלך, כך דווח באייס, עומד איש יחסי-הציבור עופר שטרית, המארגן זה שנים טיולים קבוצתיים למרוקו. נראה כי היחצן הגיע למסקנה שריבוי ידיעות על יעד התיירות יסייע לו לקבע את מרוקו בתודעת הציבור, וכך למשוך קוראים ישראלים לטייל במדינה. לשם כך חיבר בין ניר, איש עסקים, פעיל בקהילה היהודית המקומית ומכר שלו, ובין העיתון. האם מדובר במיקור חוץ של עבודת המערכת? האם "מעריב" מקבל משטרית תמורה כלשהי עבור פרסום ידיעותיו של ניר? שטרית מסר כי אכן קישר בין הכתב ל"מעריב" וכי עשה זאת מתוך תשוקה להעמיק את ההיכרות של הישראלים עם מרוקו ויהדות מרוקו, תחום הקרוב ללבו. שטרית ציין כי האדם היחיד שהוא מכיר ב"מעריב" הוא יואב צור, וכי הוא אינו מבקש ולא יבקש שום תגמול על כך. "הניסיון לקשור אותי כגורם בעל אינטרס מסחרי לעניין כתב החוץ במרוקו של העיתון מעריב הוא מקומם ולא צודק בעיני", אומר שטרית. מ"מעריב" נמסר כי שטרית אכן היה מי שהציע לעיתון את שירותי ניר, אך הודגש כי אין מדובר במינוי קבוע של כתב במדינה, וכי אם ניר יפרסם ידיעות, הוא יתוגמל כפרילנסר. עוד נמסר כי איש יחסי-הציבור שטרית לא דרש ולא יקבל מאום עבור הקשר שיצר בין הכתב לעיתון.
article 80: 
אתה חייב לסכם את המאמר הבא במשפט אחד.
"יש לכם רעיון מעולה לסטארט-אפ וקשה לכם להמריא איתו? חלון הזדמנויות חדש נפתח ליזמים בישראל כאשר MassChallenge, מאיץ הסטארט-אפים (אקסלרייטור) הגדול בעולם, השיק את תוכניתו לשנת 2013", דיווח ב-14 בפברואר השנה עורך וכתב הטכנולוגיה של "ישראל היום" אילן גטניו בניוזלטר של עיתונו. הכתבה היא העתקה כמעט אחד לאחד של ההודעה לעיתונות של מאסצאלנג, נוהג תקשורתי נפסד אך נפוץ, והיא נחתמת בקריאה לפעולה: רישום לתחרות הסטראט-אפים באתר מאסצאלנג (באופן אירוני, זה התוכן היחיד בכתבה שלא הופיע בקומוניקט). אחד הסטארט-אפים שנרשמו לתחרות הוא אייצוזיו (iChoozU). לפי פרופיל הלינקדאין של גטניו, הוא הקים את אייצוזיו בינואר 2012 ומשמש סמנכ"ל התפעול שלו. ב"ישראל היום" הוא עורך התיירות והטכנולוגיה מאז יוני 2007, חודש לפני יציאת הגליון הראשון לאור. באמצע אפריל פירסם גטניו בעיתונו ידיעה קצרה, "ניידים בפקק", שבה הוא מציג את בעיית עומס התדרים הסלולריים: "התדרים המוקצים לסלולר ייסתמו, ובמקום זרימה של מידע נקבל פקקים, כמו בכבישי ישראל, ואף יותר מכך". גם הידיעה הזו מועתקת, הפעם בחציה בלבד, מקומוניקט. הקומוניקט, של חברת פלאפון, נשלח לקראת כנס שגטניו כלל אינו מזכיר; אחרי הכל, הוא פירסם את הידיעה חודשיים אחרי שהקומוניקט הופץ. לא ברור מדוע "ישראל היום" נותן במה לקומוניקט בן חודשיים עם הקשר עיתונאי רופף. כן ברור מה הקשר של הידיעה לעסקיו של גטניו. בתעודת הזהות של אייצוזיו באתר מאסצאלנג ובמצגת של המוצר עצמו (SmartTalk שמו) מצוין כי הסטארט-אפ עוסק ב"אופטימיזציה של שימוש קולי בזמן אוויר. [...] הימנעות משיחות שאי-אפשר להשלים כדי לפנות את הספקטרום לשיחות שאפשר להשלים". אחרי שנחשפו למידע המובא בכתבה זו, ערכו ב"ישראל היום" בירור עם גטניו, שהגיב נקודתית באומרו כי הסטארט-אפ שלו נרשם לתחרות מסצלנג "יותר מחודש לאחר הפרסום", ולכן "כיוון שבזמן הפרסום לא היה כל קשר, לא היה מקום לציין גילוי נאות". הוא הוסיף גם כי פרסום הידיעה פוגע בסיכוייו של הסטארט-אפ שלו משום שהוא חושף את התחרות למתחרים פוטנציאליים נוספים. "צריך אולי לשבח אותי", הוא חותם, וזאת משום ש"יש בי היושרה העיתונאית להביא את המידע לקוראים גם אם הוא עלול לפגוע בי". ייתכן, כמובן, שבשתי הדוגמאות האמורות, שממילא כמעט אין מאחוריהן עבודה עיתונאית ממשית, לא מסתתר אינטרס אישי ישיר של עורך הטכנולוגיה של "ישראל היום". אלא שזו, כמובן, אינה הנקודה. העסקתו של כתב ועורך העובד במקביל בתחום שהוא מכסה מנוגדת לתקנון האתיקה של מועצת העיתונות (סעיפים 15 ו-17), כמו גם לשכל הישר. האם ב"ישראל היום" חשים בנוח עם העובדה שהממונה הראשי על סיקור תחום הטכנולוגיה בעיתונם הוא גם שחקן פעיל בו? מ"ישראל היום" נמסר בתגובה לכתבה כי "גטניו ציין עוד כי הוא מכסה את תחום הטלקום יותר מ-15 שנה (מ-1995 בידיעות). מה שהוא עושה בזמנו הפנוי אינו מעניינו של איש, וכל רמיזה שהוא מקדם את ענייניו על גבי העיתון - היא שקר".
article 81: 
אתה חייב לסכם את המאמר הבא במשפט אחד.
"תמונות כאלה עוד לא ראיתם", הבטיחו ב"ידיעות אחרונות" בימים שקדמו לפרסום מוסף יום העצמאות שלהם. היום המיוחל הגיע. העיניים רטטו למראה הכותרת "צה"ל מתחת למים" בשער הראשי של העיתון, שעוטר בתמונת צוללת ירקרקה בתוך מים כחולים בגוון עמוק. דפדוף בעקבות ההישג העיתונאי הוביל לשער המוסף, ששערו בישר בגאווה עצומה על "הצצה בלעדית, מעל ומתחת למים, לצוללות הקרב המתקדמות – התשובה הישראלית לפרויקט הגרעין האיראני". לכאורה – קפיצת מדרגה בלעדית של "ידיעות אחרונות" אל לב הקונסנזוס והיישר אל חיקו של היריב הממלכתי, בנימין נתניהו, שכתש את העיתון של המדינה כל הדרך לקדנציה נוספת לראשות הממשלה. העיתון-בריון, שהתפקע בתקופת הבחירות ממאמרי לעג לנאומי ההפחדה של נתניהו ושיגר אל מול בליסטראות התעמולה שלו פצצות מתקתקות בדמות חדרי מיון קורסים ושיעורי עוני נוסקים, מצמיד עתה לחי אל לחי אל אויבו המושבע ונושא את פניו לאיראן. בדובר צה"ל דאגו לארח בנדיבות את צלם המערכת, גדי קבלו, ולהציג בפניו את הסחורה מכל צדדיה, כפוף לצנזורה מסיבית של בטחון שדה של חיל הים. קבלו מצדו השקיע את עצמו עד צוואר במימי המפרץ ורשם כמה תמונות שעמיתיו למקצוע אולי היללו, אבל היו בסך-הכל צילומי אווירה פסטורליים, ללא בשורה או חידוש. אלה שימשו תפאורה לכיתובי תמונות פתטיים, שנראה כי עברו הגהה מוקפדת של משרד יחסי-הציבור המשומן של צה"ל. המלה "חשאי" חזרה על עצמה עד לזרא: "מעטה חשאיות", "שעוקבת אחריה בחשאיות", "פעולות מבצעיות חשאיות", "מוסמכים לבצע פשיטות חשאיות", "יוצאים למבצעים חשאיים". למעט התצלום המרכזי, המעניין כשלעצמו, של צוללת במים, כשסביבה שלושה צוללנים שכנראה היו במשימה חשאית תחת מעטה חשאיות, לא מילאה הכתבה את שהבטיחה – "הצצה נדירה לאנשי הדממה מתחת ומעל פני המים". התמונות שמתוך הצוללת (חיילים מול מסכי מחשב או מאחורי פריסקופ) לא חידשו, ואלו שהנציחו כלי שיט אחרים לא היו נדירות או בלעדיות. האייטם כולו התגלה כבעל תוכן דל, כללי מאוד ועמוס בקלישאות בטחוניות. החיוכים שנרשמו בלשכת מפקד חיל הים ביום רביעי בבוקר לא היו בזכות עוד לילה שקט בגבול הימי. זה כוחה של כתבת תדמית נוצצת, שעוטרה בטור בנאלי של הכתב הצבאי יוסי יהושוע. כותרת הטור, "המכה המנצחת", היתה עלה תאנה לתמונות בצבעים זוהרים, שהציגו את אנשי הצוללת בפנים מטושטשות, כמה לוחמי שייטת 13 בקנים שלופים ועוד חיילי יחידה השומרים על הנמלים בפוזות למצלמה. מתחת לתמונה של חיילי הקומנדו הימי נכתב שהם עוברים קורס של 84 שבועות. חבל שלעיתון צורף באותו יום רק דגל ישראל ולא גם מחשבון. זה היה עוזר לקוראים לגלות כמה זה לעזאזל 84 שבועות – שנה ושמונה חודשים. אבל בדובר צה"ל מעדיפים לנפח מספרים, וב"ידיעות" מצייתים. בפעם הבאה שמערכת עיתון מתמסרת ככה, כדאי להלעיט אותה עם "קורס שנמשך 588 ימים", או שמא 14,112 שעות. הטור של יהושוע הותאם היטב לדף המסרים של מערכת הביטחון. "בחיל הים מדברים במונחים של קפיצת מדרגה", "היכולות הכי מתקדמות בעולם", "גוברת החשיבות לחיזוק הזרוע הימית", "מכפילת כוח", כמה ציטוטים של האלוף ועוד קשקושים ממוחזרים על יכולת המכה השנייה. כתבת התדמית נמשכה בתצלום נדוש של ספינות טילים בהפלגה ושל ספינת משמר שמרימה שפריץ במים, במיוחד עבור הצלם. אולי כדי להצדיק את הכותרת "צלילת היכרות", נדפסה עוד תמונה נדושה של אנשי שייטת 13 וצוללנים מאחורי פריסקופ, שהקורא לא הרגיש בעקבותיה שזכה להיכרות משמעותית ומעניינת איתם. את כל המידע הזה, כולל תצלומי צוללות, סטי"לים וקומנדו בווריאציות דומות, אפשר למצוא בשיטוט בסיסי ברחבי הרשת. ההבטחות לקוראים על צלילה מרתקת ובלעדית התגלו כחומר גלם לכתבה בעלון למתגייס. הכתבה הזאת היא שיבוט של המוני כתבות דומות שגדשו עיתונים מאז קום המדינה. השבט, אז כהיום, אוכל פמפלטים פטריוטיים מסוגה כאילו היו ארוחת מלכים ולא ערימת קליפות חסרות ערך תזונתי. אלא שמפת הדרכים השתנתה. העיתון של המדינה נחשף יותר ויותר כמכונת מניפולציות משוכללת, המזכירה את התינוק המפלצתי שהולידה, "ישראל היום". בניגוד לתינוק השלדוני, שהוגבל מלידתו למספר נתון וידוע של מלים, ערכים ומושא סגידה, ושכתבות מסוג "צה"ל מתחת למים" הן רק עדות למערכת העיכול התקינה שלו, "ידיעות אחרונות" שולף תוצרים מהסוג הזה כאקט ציני של חנופה זולה להמון ולראשיו. לא רק צה"ל משכשך מתחת למים העכורים הללו, אלא גם מערכת היחסים ההולכת ומאבדת חמצן ואור בין התקשורת למערכות ההון-שלטון.
article 82: 
אתה חייב לסכם את המאמר הבא במשפט אחד.
"ברשות השידור לא יהיה קוד אתי חדש, לפחות לא בעשור הקרוב", כך העריכה השבוע השופטת בדימוס בלהה כהנא, יו"ר ועדת האתיקה ברשות השידור. כהנא, שנשאה דברים במסגרת כנס הרדיו "FM+", שנערך במרכז הבינתחומי בהרצליה, סיפרה על נסיונה בראשות ועדת האתיקה ועל התסכול המצטבר שלה ושל חבריה לוועדה לנוכח התנהלות מליאת רשות השידור והנהלתה. כהנא הזכירה כי חבר סגל בית-הספר לתקשורת במרכז הבינתחומי, ד"ר יובל קרניאל, היה לפניה יו"ר ועדת האתיקה ברשות השידור. קרניאל עמל על כתיבת קוד אתי חדש שיחליף את קוד נקדי, אולם קוד זה נגנז בסופו של דבר. "קיבלתי את התפקיד הזה ועמלתי על קוד חדש", אמרה כהנא, והוסיפה כי לצערה, גם על הקוד הזה "נסתם הגולל". "צר לי להגיד", הוסיפה, "אבל כנראה שפשוט נוח בסיטואציות המתאימות לבוא ולהגיד, אנחנו מסתמכים על קוד נקדי, ובסיטואציות המתאימות להגיד, קוד נקדי מיושן, ואז לחיות בלי שום קוד". כהנא סיפרה כי במסגרת עבודתה של ועדת האתיקה שבראשותה הוחלט בשלב הראשון לעדכן את הסעיף בקוד האתי הנוגע להבעת עמדה אישית בשידור הציבור, שכן הקוד הנוכחי, שנוסח לראשונה לפני שנות דור, אוסר כל הבעת דעה אישית. כהנא קישרה זאת לתוכניתה של קרן נויבך, שסבלה בשנה האחרונה מהתנכלויות ההנהלה. "קרן נויבך מביעה דעות, היא באה עם אגנדה משלה", הסבירה כהנא. "אנחנו חשבנו שאין בזה פסול. מה שחשוב הוא שיהיה איזון ומגוון בשידור הציבורי. כמו שיש תוכנית של נויבך שמביעה אגנדות מסוימות, מאוד חשוב שבשעות שידור עם האזנה כל-כך גדולה יהיו תוכניות נוספות שאותן יגישו אנשים מרבדים אחרים של החברה, שיביעו אגנדות אחרות". כהנא טענה שהגנה בתוקף על התוכנית של קרן נויבך והביעה חשש לעתיד התוכנית. "אותה הגנה מסתיימת ביום שהקדנציה שלי תסתיים", אמרה ,"ומן הסתם היא תסתיים בקרוב. אחרי שתוקם הממשלה אני מניחה שהמליאה הזו תפורק ותבוא מליאה חדשה. תנו לי להניח שהתוכנית הזו לא תמשיך להתקיים". לדברי כהנא, היא נלחמה להמשך שידור תוכניתה של נויבך לא משום שהיתה לה היכרות מוקדמת עם השדרנית או קשרי חברות עימה. "אגיד לכם יותר מזה", אמרה כהנא, "התכנים שהיא משדרת בתוכנית אפילו מעצבנים אותי. הגישה הכלכלית שהיא מביאה, אני חושבת שהיא הרת אסון". אולם, לדברי כהנא, בדיוק משום כך נלחמה על זכות הקיום של התוכנית. "אני חושבת ששידור ציבורי חייב להיות שידור שיביא את קולות כל רובדי החברה, ולא דווקא אותם רובדי החברה שאני נמנית עימם או אותן תיאוריות ותפיסות עולם שאני מאמינה בהן", אמרה. "יש לנו שידור ציבורי אחד ואין לנו ברירה אלא להילחם כדי שהשידור הזה יאפשר ביטוי לכל רובדי החברה הישראלית", הוסיפה כהנא. "לשמאל, למדינת תל-אביב, למתנחלים, לערבים, לחרדים, לתושבי פריפריה. לשידור הציבורי תפקיד עצום. הוא צריך לבטא את כל התפיסות החברתיות, את כל הבעיות החברתיות, את כל הביקורת של מגזרים בחברה. הוא אמור לשמש כלב שמירה של הדמוקרטיה. אני חושבת שאם יש מקום שחובה שיישאר חזק, זה המקום הזה". אלא שחרף מאמציה, כהנא מוצאת מעט מקום לתקווה ביחס לרשות השידור. "כישלון רודף כישלון", הגדירה כהנא את התקבלות עבודת הוועדה לאתיקה בראשותה. "אף החלטה שלנו לא אומצה על-ידי המליאה. אף לא אחת. נפגשנו עשרות מפגשים, קיבלנו המון החלטות, אף החלטה של ועדת האתיקה לא התקבלה עד היום". לדבריה, עצם קיומה של ועדת האתיקה מוטל כיום בספק. "כל יום יש לי טלפונים וסמסים מחברים שדי מיואשים ואומרים לי, למה להמשיך? אף החלטה שלנו לא מאושרת על-ידי המליאה". לא רק עתיד ועדת האתיקה של רשות השידור מוטל בספק, טוענת כהנא, אלא גם עתיד חופש הביטוי בשידורי הרשות. "לתחושתי", אמרה כהנא לבאי הכנס, "היום כמעט שאין תוכניות שאנשים מביעים דעה אישית. מה שאני שומעת מעיתונאים שפונים אלי, ואני מאוד זהירה בלשוני, מאוד ברור מה אפשר להגיד ומה אי-אפשר להגיד בשידור הציבורי היום. אנשים מאוד-מאוד מפחדים. ויש אלי לא מעט פניות מהרבה אנשים. אף אחד לא מוכן להיחשף. אף אחד מהם לא מוכן לדבר. הם מאוד חוששים". ברשות השידור לא התייחסו לביקורת החריפה של נציגת הציבור הבכירה ביחס לסתימת פיות, סחבת מכוונת וסיכול עבודת ועדת האתיקה, אולם מסרו תגובה שלפיה אחרי שגנזה את עבודתן של שתי ועדות, מתכננת הנהלת הרשות לעדכן את הקוד בעצמה: "מתוך החשיבות שרואה יו"ר רשות השידור, ד"ר אמיר גילת, בגיבוש קוד אתי מעודכן, הוא ביקש את אישור המליאה להקים ועדה מייעצת שתסייע למליאה במשימה זו. הוועדה הורכבה גם ממומחים חיצוניים ומחברי מליאה. כל החברים ידעו כי הדיונים שהם מקיימים יביאו לגיבוש המלצות למליאה, שכן אישור הקוד האתי הוא בסמכות המליאה. לאחר כמה דיווחים מעמיקים וממצים, החליטה המליאה באופן דמוקרטי לחלוטין לדחות את ההמלצות, ואין לכך כל קשר עם הצורך בעדכון קוד נקדי. בימים אלה שוקדת הנהלת הרשות על עדכונו. מליאת הרשות הקצתה להנהלה 60 יום להשלמת העדכון". סרטון הווידיאו: יו"ר ועדת האתיקה ברשות השידור, השופטת (בדימוס) בלהה כהנא, נושאת דברים במסגרת כנס הרדיו "FM+", שנערך בבית-הספר לתקשורת של המרכז הבינתחומי בהרצליה. 5.3.13 (צילום פוינט 2 פוינט - וידיומית).
article 83: 
אתה חייב לסכם את המאמר הבא במשפט אחד.
חול המועד. חצי המדינה בחו"ל, החצי שנשאר כאן משתדל להעביר את הזמן בנעימים עם המשפחה, בין האירועים הפסטיבליים ומזג האוויר הבלתי נסבל, רחוק ככל האפשר מהחדשות. הרייטינג של החדשות יורד, ואפילו ידיעות על סקנדל ריגול חדש באמריקה, ולהבדיל, על משא-ומתן עם סוריה ועם חמאס, לא מצליחות להטריד את המנוחה. זו כנראה הסיבה שסיפור תקשורתי אחד חמק מן העין ולא זכה לתשומת הלב הראויה. לא הסיפור של ריצרד קווסט, הכתב הכלכלי האקסצנטרי במיוחד של סי.אן.אן שנתפס בנסיבות תמוהות ביותר בסנטרל פארק, עירום ועמוס חפצי מין, והדבר היחיד שהוא יכול לומר להגנתו היה שהוא לא ידע שאסור להסתובב בחלק זה של הפארק בשעת לילה מאוחרת; אלא תחקיר של ה"ניו-יורק טיימס" שחקר ומצא שבמהלך "המלחמה על הטרור" גייס הפנטגון כמה מהפרשנים המובילים שמילאו את שידורי הרשתות הגדולות, נתן להם מיני צופרים כמו תדריכים אישיים, טיולים מסובסדים וגישה למסמכים מסווגים, כדי שהפרשנויות שלהם יהיו אוהדות יותר לממשל. אכן, סנסציה גדולה. פרשנים מובילים לענייני צבא, בדרך כלל כאלה שהתואר "בדימ" או "במיל" מלווה את שמם, זוכים לתדרוכים ולשיחות עם יודעי דבר, לגישה לחומרים מסווגים, ואחר-כך מתייצבים באולפנים וברמז של חיוך בקצות השפתיים מודיעים, שהם כרגע דיברו עם מי שצריך, והם יודעים שכך וכך, וכל מי שחושב אחרת, טועה, ומה שחמור מכך, מטעה ומוליך שולל. ומסקנתם הנחרצת היא, שבמצב הנוכחי, שלא הכל הכי-הכי, צריך לתקוף ולחסל ולהשמיד ולרוצץ בכל מחיר, לא להסס ולא לברבר. ובקיצור, תנו לצבא לנצח, בלי בג"ץ ובלי בצלם. ומוסיף ה"ניו-יורק טיימס" באותו "תחקיר מקיף": "כוונת הממשל היתה להפוך את הפרשנים הצבאים לסוסים טרויאניים – כלים שנועדו לעצב את כיסוי המלחמה בטרור בערוצי הטלוויזיה והרדיו". וגנרל אמריקאי בדימוס שעבד כפרשן ברשת פוקס הודה: "ממשל בוש נהג כאילו רצה לתקוע יד בגב שלנו כדי להזיז לנו את הפה". למען האמת, קשה לדעת מה מביך יותר, הסיפור עצמו או הרצינות התהומית שבה "חושף" העיתון המכובד את המציאות הזאת. וכי מה חשבו כל גופי התקשורת שגייסו את הגנרלים בדימוס לאולפניהם ולטוריהם? בזכות מה גייסו אותם, בזכות שפתם העשירה ועולם הדימויים המרשים שלהם? בזכות תפיסת עולם עצמאית המסוגלת לראות את התמונה כולה והיכולת להנהיר אותה לציבור? אילו הביאו, למשל, אשה, אזרחית, פרופסורית להיסטוריה שחקרה מלחמות ומשברים בינלאומיים, או חוקרת אסלאם, או מי שעוסקת בחקר דפוסי ההתנהגות של הציבור – גברים, נשים, ילדים – במצבי לחץ מתמשכים והשפעת הטרור על חיי משפחה וקהילה, האם היא היתה זוכה לאותה הילת סמכותיות שלה זוכה כל גנרל חמור סבר שמתהדר בדלות לשונו ועושה אותה לדגל שהוא מניף כנגד "אנשי הרוח החתרנים, הלא פטריוטים" למיניהם? הם הביאו את הגנרלים בדימוס הללו דווקא בגלל הגישה הישירה שהם נהנים ממנה – גם לאחר פרישתם – למקורות הכוח והידיעות. וכי מה חשבו, שהם ינצלו את המקורות הללו, שאך לפני זמן קצר היו עצם מעצמותיהם, וייצאו נגדם? מה, הם לא קוראים עיתונים ישראליים ולא צופים בחדשות מהארץ? העיתונות האמריקאית נחשבת, ולא בלי סיבה, לנושאת הדגל של העיתונות החופשית, העצמאית, שלא עושה חשבון. וודוורד וברנסטיין כבר אמרנו? אבל לא במה שנוגע ל"אינטרסים הלאומיים החשובים באמת". כבר נאמר ונכתב לא מעט על כך שאת כל הדיווחים על פיגועי 11 בספטמבר הצליחה התקשורת האמריקאית כולה, בלי יוצא מן הכלל, להעביר בלי לצלם ולו טיפת דם אחת או קצה אלונקה ועליה גופה שחולצה מבין ההריסות – אפילו מפוקסלת ומטושטשת כראוי כדי לשמור על כבוד המת. היא מיהרה להכתיר את כל הצעדים שננקטו לאחר הפיגועים בלא אבחנה בתואר "המלחמה בטרור", סיסמה שכבר בה טבועה השקפת עולם מגובשת מאוד, בלי לפצות פה ולצפצף. ונדמה שהיא אפילו לא זקוקה לתדריכים מיוחדים לשם כך. רק מאוחר יותר, הרבה יותר, החלה להציץ פנימה ולחקור – אולי בכל זאת לא הכל כפי שאומרים. ומרגע שהחלו העיתונים בכך, איש לא יכול עוד לעצור בעדם. ולראיה, הביקורת מקיר לקיר כמעט על המלחמה בעיראק (על עצם המלחמה ועל מהלכיה והתנהלותה), הדיווחים על המתרחש בכלא גואנטנמו, ופרס פוליצר שהוענק ל"וושינגטון פוסט" על סדרת כתבות על הטיפול הניתן לחיילים הפצועים בעיראק. רשת פוקס ועשרות ערוצי הרדיו הימניים הרפובליקאיים ממשיכים להניף ברמה את דגל הפטריוטיזם המזויף ולתקוף את כל האחרים, אבל כמה אפשר כבר להתרגש מהם? לכל היותר יאמרו שהם לא פטריוטים. וגם זה נשמע מוכר.
article 84: 
אתה חייב לסכם את המאמר הבא במשפט אחד.
חברות שבשליטת נוחי דנקנר שינו באורח בולט את דפוסי הפרסום שלהן ב"מעריב" ובאתר nrg מאז מכר דנקנר את השליטה בעיתון ובאתר לשלמה בן-צבי. דנקנר, השולט בתאגיד אי.די.בי, נתון אמנם בקשיים פיננסיים המאיימים על המשך החזקתו בתאגיד, אולם נהנה עדיין משליטה בחברות בעלות תקציבי פרסום מהמשמעותיים במשק הישראלי. בתקופה שבה שלט תאגיד אי.די.בי ב"מעריב", נהנו העיתון והאתר מתקציבי פרסום של חברות שבשליטת התאגיד, ובהן שופרסל, סלקום, כלל-ביטוח וישראייר. אולם לאחר העברת השליטה ב"מעריב" לבן-צבי ולחברת אחוזת-הירש בע"מ, ירד היקף הפרסום של החברות הללו עד כמעט לאפס. על-פי הערכת גורמים בשוק התקשורת, "מעריב" איבד כתוצאה מהמהלך של אי.די.בי מיליוני שקלים בשנה. היקף הפרסום ב"מעריב" של חברת שופרסל לבדה עמד, על-פי הערכת הגורמים, על 5-4 מיליון שקל בשנה. באי.די.בי מכחישים בתגובה כי מתקיים חרם מודעות על העיתון שהיה בבעלותם, ומוסיפים כי מאז שהסתלק דנקנר מהעיתון פורסמו מודעות של חברות בקבוצה בלפחות 24 תאריכים שונים, עד ל-23 בינואר 2013. אלא שמאז שדנקנר הסתלק מ"מעריב" עברו כבר כ-100 ימים. כמו כן דוברת הקבוצה לא טענה לפרסומי מודעות כלשהן בפברואר. בדיקה של כל עמודי "מעריב" מאז יום ראשון ה-3 בפברואר 2013 ועד היום, ה-20 בחודש, מעלה כי הודפסה רק מודעה אחת של סלקום, ביום חמישי שעבר, על פני עמוד שלם בקונטרס החדשות. ב"מעריב" לא פורסמה כל מודעה לרשת שופרסל בתקופה זו. המודעה מטעם סלקום פורסמה בחמישי שעבר גם ב"ידיעות אחרונות", אולם נוסף לכך פורסמו בתקופה המקבילה מודעות לרשת שופרסל על פני עוד 13 עמודים שלמים של העיתון ומוספיו (לא כולל "כלכליסט"). ב"ישראל היום" לא פורסמה המודעה לסלקום, אולם בתקופה המקבילה פורסמו מודעות לשופרסל על פני 9 עמודים שלמים. אם אכן הוחלט באי.די.בי להפסיק לפרסם בקבוצת "מעריב", הדבר מעלה שאלות קשות על כשרות שיקול הדעת של הדירקטוריונים בחברות האם והבת של התאגיד - אם בהחלטה שלא לפרסם בעת הנוכחית, אם בהחלטה שכן לפרסם בעת השליטה ב"מעריב" ואם בשתי ההחלטות גם יחד. הנהלת שופרסל, כמו חברות אחרות, מחויבת לטובת החברה והמשקיעים ואינה אמורה לפעול על-פי שיקולים זרים. במקרה הנוכחי קשה להבין את התנהלות החברות, המנוגדת, לכאורה, להיגיון עסקי. אפשרות אחת היא שהפרסום ב"מעריב" בתקופה שבה היה בשליטת אי.די.בי ודנקנר לא היה מוצדק מבחינה עסקית ונבע מהבעלות על כלי התקשורת. אם כך הדבר, הרי שמדובר בדרך עקיפה להזרמת כספים לעיתון, מעבר להזרמת הכספים הישירה של התאגיד ל"מעריב". אם כך הדבר, הרי שמבחינת החברות המפרסמות עצמן, מסעות הפרסום בעבר היו בזבוז כספים שלא לצורך. אפשרות אחרת היא שהפרסום בעבר היה מוצדק, שכן "מעריב" ואתרו עדיין זוכים לחשיפה שאינה ניתנת לביטול, ועל כן הפסקת הפרסום בעיתון ובאתר מאז העברת הבעלות מנוגדת להיגיון עסקי ומונעת ממניעים זרים (החשיפה לעיתון ירדה מעט בסקר TGI האחרון, אך אתר nrg עלה לאחרונה בשיעור החשיפה שלו במידה משמעותית). מכל מקום, קשה להאמין שיד המקרה הביאה לשינוי. בעבר טען מו"ל "הארץ" עמוס שוקן כי חברות בשליטת תאגיד אי.די.בי ובנק הפועלים (בתקופה שהבנק נוהל על-ידי בן דודו של נוחי דנקנר, דני דנקנר) הטילו חרם מודעות על העיתון כנקמה על סיקור שלילי של עסקיהם. בדיקה שנערכה עבור אתר זה העלתה כי יש דברים בגו. חברת סלקום הכחישה בזמנו כל שיקול זר בהחלטותיה לפרסם או לא לפרסם ב"הארץ". ב"מעריב" סירבו להגיב. משופרסל נמסר: "לא הופסקה שום פעילות פרסומית במעריב ואין כל שינוי במדיניות הפרסום שלנו".
article 85: 
אתה חייב לסכם את המאמר הבא במשפט אחד.
נולד ב-9 ביולי 1944 בחיפה, לשרגא ושושנה. בשנים 1950–1962 למד בבית-הספר הריאלי בעיר. בשנים 1954–1962 שירת בחיל המודיעין, וחזר לשרת בו בשנים 1967–1969. בשנים 1964–1967 למד לתואר ראשון בשפה ובספרות ערביות ובהיסטוריה של המזרח התיכון באוניברסיטה העברית בירושלים. בשנים 1971–1976 למד לתואר שני ושלישי במדעי המזרח ובלשנות באוניברסיטת ברקלי בקליפורניה. עבודת הדוקטורט שלו עסקה בניתוח סוציו-בלשני של הניב הערבי המדובר בעזה. בתקפות שהותו בארה"ב השתתף באופן קבוע בפאנל בתוכנית World Press ב-PBS (1971–1975). ב-1976 חזר ארצה והחל לערוך ולהגיש את "יומן השבוע" בקול-ישראל ולשמש קריין חדשות. ב-1980 התמנה ליועץ התקשורת הראשון בשגרירות ישראל בקהיר. כעבור שנה החל לעבוד בקול-ישראל ככתב ופרשן לענייני ערבים. ב-1991 עזב את הרדיו והצטרף לעיתון "חדשות", שם היה כתב ופרשן לענייני ערבים עד 1993. באותן שנים שימש באותו תפקיד גם בערוץ 2 הנסיוני, שם גם הגיש את מהדורת החדשות "שמונה בערב". באותה תקופה היה גם יועצו של הנשיא עזר ויצמן, עד שהצטרף ב-1993 לחברת החדשות של ערוץ 2, שזה עתה הוקמה. בשנים 1993–2001 עבד בחברת החדשות כפרשן וכתב לענייני ערבים, ואחר-כך כתב, ערך והגיש במהדורת שישי של חדשות ערוץ 2, "אולפן שישי". ב-2008 עזב את משרת המגיש ועבר לדווח מוושינגטון. בעבודתו העיתונאית עוסק בעיקר בעולם הערבי. בין היתר סיקר ופירש את תהליך השלום עם מצרים, תהליך השלום עם ירדן, המגעים השונים עם הפלסטינים, מלחמת המפרץ ומלחמות לבנון הראשונה והשנייה. ריאיין מנהיגים ערבים שונים, וביניהם נשיאי מצרים סאדאת ומובראכ, מלך ירדן חוסיין ויו"ר הרשות הפלסטינית יאסר ערפאת. ב-4 בנובמבר 1995 דיווח משערי בית-החולים שאליו הובא ראש הממשלה יצחק רבין לאחר שנורה בידי מתנקש. לאחר שבישר על כך שרבין נפטר, אמר: "הרבה שנים אני במקצוע הזה, התקשורת, מעולם לא תיארתי לעצמי שאני אהיה זה שאבשר על כך". ב-2007 אמר העיתונאי נחום ברנע על רגע זה: "אהרן ברנע בכה, ועשה את ערוץ 2 לערוץ המוביל במדינה". ואכן, מנקודת זמן זו נטלו חדשות ערוץ 2 את ההובלה בסקרי הפופולריות מחדשות הערוץ הראשון. לימד לשון ערבית באוניברסיטת תל-אביב ולשון ערבית ועברית באוניברסיטה של קליפורניה. לימד גם בבית-הספר לתקשורת ועיתונות כותרת. גרוש ואב לשני ילדים, רעות ואור. "ללכת שבי", עם עמליה-ארגמן ברנע, מפגש עם צלאח תעאמרי, בכיר שבויי אש"ף שנתפס בידי ישראל במלחמת לבנון הראשונה, ואשתו דינה, מי שהיתה אשתו הראשונה של המלך חוסיין. הוצאת ידיעות-אחרונות, 1976. הספר תורגם לאנגלית וגרמנית ויצא לאור בניו-יורק, לונדון וגרמניה. כמו כן תורגם לערבית בישראל.
article 86: 
אתה חייב לסכם את המאמר הבא במשפט אחד.
אנשים בכירים בליכוד, המתנגדים לתוכנית ההינתקות של אריאל שרון, תהו בשבועיים האחרונים עד כמה היתה התקשורת הישראלית ממררת את חייו לו, בנסיבות הקיימות, היה מחליט לא על נסיגה מרצועת עזה אלא על סיפוח מעלה-אדומים. רצו לומר, התקשורת מתעלמת מעננת החשדות הפליליים המרחפת מעל ראשו של שרון, ואינה כופרת בסמכותו המוסרית לקבל במצב זה הכרעות לאומיות גורליות, ובכך מוכיחה את הטענה ש"התקשורת שמאלנית" ומוטה בדיווחיה ובעמדותיה. התהייה במקומה ואין עליה תשובה משכנעת. העיתונות, מודפסת ואלקטרונית, עברה לסדר-היום על ההמלצה החמורה של פרקליטת המדינה להעמיד את שרון לדין על עבירות שוחד והפרת אמונים בגין המעורבות המיוחסת לו בעסקיו של הקבלן דוד אפל. היא אמנם דיווחה בהבלטה על טיוטת כתב-האישום שניסחה ארבל ועל ההתפתחויות שנבעו מכך, אבל את תפקידה השני - לגרות את הציבור לחשיבה, להציב לפניו דגם של התנהגות נאותה המצופה מראש הממשלה - היא הזניחה לחלוטין. העיתונאים, ברובם, נסחפו במהלך המדיני שחולל שרון, ובספין התקשורתי שיצרו עוזריו, והשכיחו את ממצאיה של חקירת המשטרה ואת המסקנה שהסיקה ממנה פרקליטת המדינה - שיש להעמיד את ראש הממשלה לדין. העיתונות התמסרה בקלות לטיעון שכל עוד לא הכריע היועץ המשפטי לממשלה בתיק, רשאי שרון להוסיף ולנהל את ענייני המדינה ללא מגבלה, ושכך ראוי לנהוג גם נוכח התיקים הנוספים הממתינים לו מעבר לפינה. זו עמדה נכונה במישור הפורמלי, אבל האם כך היתה התקשורת נוהגת לו שרון היה מחליט, בתקופה זו, על סיפוח שטחים? האם העיתונות, ברובה, לא היתה מרעישה שמים וארץ בנימוק שראש הממשלה איבד את מעמדו המוסרי לקבל החלטות הרות תוצאות, כל עוד לא בוררו עד תום החשדות והאישומים התלויים נגדו? גם האופן שבו סיקרה התקשורת בשבועיים האחרונים את מהלכיו של ראש הממשלה, החל מביקורו בוושינגטון, שבו החליף מכתבים והצהרות עם הנשיא בוש על תוכנית ההינתקות ומשמעותה, דרך צעדיו הפוליטיים להשגת רוב בממשלה, ועד למערכה שניהל למען תתקבל עמדתו במשאל - יצר עילה לטענה על הטיה, גם אם בלתי מודעת. התקשורת חיבקה את שרון על תוכנית ההינתקות, לא הציגה מספיק את פרצותיה וחולשותיה, ותארה במונחים של הישג מופלג את סיכומיו עם הנשיא בוש. אין הסבר להיסחפותם של רוב העיתונאים אחר תוכנית ההינתקות לבד מהטייתם האידיאולוגית. בכך שיחקה העיתונות לידיהם של מבקריה, הטוענים שהיא "שמאלנית" ושעמדותיה האידיאולוגיות קובעות את גישתה המקצועית. זהו הגיליון ה-50 של "העין השביעית". בינואר 96’, בגיליון הראשון, הבענו תקווה שכתב-העת יהיה מקום מפגש מעניין בין עיתונאים לבין עצמם ובינם לבין מושאי סיקורם. המאמץ הזה יימשך גם להבא. גיליון 50, מאי 2004
article 87: 
אתה חייב לסכם את המאמר הבא במשפט אחד.
העיתונאית ליטל שמש, מגישה בערוץ 14, קיבלה 10,000 שקל כדי להצטלם לסרטונים של משרד ההסברה בראשות גלית דיסטל-אטבריאן. הסרטונים הופקו לקראת קיץ 2023 והיו מהיוזמות הלא-רבות שהמשרד הכושל הצליח לממש בזמן הקצר שבו עמדה בראשו דיסטל-אטבריאן: שני מונולוגים קצרים בשפה האנגלית שבאחד מהם נזפה שמש בעיתונות הזרה בעקבות מקרים של סיקור מעוות של מתקפות טרור פלסטיניות, ובאחר מתחה ביקורת על המוזיקאי רוגר ווטרס. במשרד ההסברה סירבו עד כה למסור כמה כסף קיבלה שמש עבור השתתפותה בסרטונים. הסכום נחשף כעת בזכות עתירה מינהלית שהגישה עמותת "הצלחה" נגד משרד ראש הממשלה והשרה לשעבר, לאחר שלא השיבו לבקשת חופש מידע ובכך עברו על הוראות חוק חופש המידע. המסמכים שנמסרו בעקבות העתירה כוללים את יומני הפגישות של השרה לשעבר ונתונים לגבי התקשרויות שערך המשרד עם גורמים חיצוניים. עולה מהם שדיסטל-אטבריאן שכרה את שמש בלי לערוך מכרז, ימים אחדים לאחר שקיימה עמה פגישה אישית. האפקט התקשורתי של הסרטונים לא היה בהכרח המסר ההסברתי: הוא עורר עיסוק ביקורתי בנכונות של עיתונאית להפר כללי אתיקה בסיסיים ולהפוך לפרזנטורית של משרד ממשלתי. בטור שפורסם באתרים "העין השביעית" ו"המקום הכי חם בגיהנום" הזכירה גלית הראלי את עברן המשותף של שמש ודיסטל-אטבריאן כמי שעבדו שכם אל שכם בערוץ 14 (בתקופה שבה כונה "ערוץ 20"), וציטטה רצף של סופרלטיבים הדדיים שהמטירו זו על זו במשדר שהגישו יחד: דיסטל-אטבריאן כינתה את שמש "יאחתי" (אחותי), ושמש בתגובה אמרה שהיא "מעריצה" ו"מעריכה" את שותפתה להנחיה, שהיא "אחת המבריקות, המוכשרות". "התחושות הדדיות", סיכמה דיסטל-אטבריאן. משרד ההסברה היה אחד משורה של לקוחות שרכשו את שירותיה של ליטל שמש בשנים האחרונות. ב"מקום הכי חם בגיהנום" הובאה רשימה של גופים ששילמו לעיתונאית ערוץ 14 עבור הנחיית אירועים, בהם כמה וכמה גופים ממשלתיים: משרד החינוך, משרד העלייה והקליטה, משרד התרבות, משטרת ישראל וצה"ל. התופעה של עיתונאים שמקבלים כסף עבור הנחיית טקסים ואירועים אינה חדשה, והיא נפוצה גם אצל גופי תקשורת ותיקים ומבוססים הרבה יותר מערוץ 14 – כולל חדשות 12, גוף החדשות החזק והמשפיע במדינה. במשך שנים, עיתונאים מוכרים אף קיבלו כסף כדי לשדר תעמולה ממשלתית סמויה שהוצגה כתוכן טלוויזיוני רגיל, ולעתים אף הוכרה כ"סוגה עילית" במסגרת מחויבויות התוכן של גופי השידור. תופעה זו נפסקה כמעט לגמרי בעקבות עתירה לבג"ץ שהתבססה על סדרת חשיפות של "העין השביעית". ליטל שמש היתה מוכנה לקחת צעד נוסף קדימה ולמכור את שמה, קולה ופרצופה עבור תשדירים רשמיים של גוף ממשלתי – ובלי להעמיד פנים שמדובר בתוכן עיתונאי. על רקע זה עולה שאלה מתבקשת: האם עיתונאית שמחלטרת בתעמולה ממשלתית היא הדמות המתאימה ביותר למתיחת ביקורת על הסטנדרטים המקצועיים של העיתונות הזרה, כפי שעשתה שמש באחד הסרטונים? שמש בחרה לא להשיב לשאלה הזאת או להתייחס בדרך כלשהי להתקשרות עם משרד ההסברה. "אתה מכיר מגיש בישראל שלא מנחה טקסים? כי אני לא", מסרה בתגובה לפניית "העין השביעית". השרה לשעבר דיסטל-אטבריאן, שמכהנת כיום כחברת-כנסת מטעם הליכוד, ביקשה להדגיש בשיחה עמה שהיא לא חברה אישית של שמש. "אנחנו מעולם לא הרמנו טלפון של מה-מי-מו ומה שלומך. מעולם", אמרה דיסטל-אטבריאן בשיחה עם "העין השביעית". "ליטל יש לה אנגלית מצוינת, יש לה נראות מצוינת, היא מעבירה מסרים יפהפה. והיא גם מקצועית". הח"כית הוסיפה שאינה זוכרת שאי פעם הגישה תוכנית משותפת עם שמש, וציינה שהתכוונה גם לשכור את שירותיה של במאית "שמאלנית", כהגדרתה, שעבדה איתה בעבר בתאגיד השידור הישראלי – התקשרות שאכן מופיעה במסמכי המשרד, אך בסופו של דבר לא יצאה לפועל עקב סגירתו בטרם עת. לדברי דיסטל-אטבריאן, היא בחרה בשמש כפרזנטורית משום שהייעוץ המשפטי לא אישר לה להופיע בסרטונים בעצמה. "היועצת המשפטית לא אישרה לי לעשות הסברה", היא טוענת. "היא לא אישרה לי לעמוד מול מצלמה ולדבר הסברה, ואני רציתי לעשות את זה. זה הסיפור. אבל זה סיפור שלא תיגעו בו. וזה פאקינג סיפור – איפה המשילות". על בסיס הכללים שחלים על שרים, ברור למה לא הרשו לך – כי זה פרסום עצמי. זה לקחת כסף ציבורי ולהקצות אותו לפרסום עצמי של פוליטיקאי, שמרוויח מזה גם באופן אישי. "אני יכולה להבין כששרת תחבורה (מירי רגב; א"ב) רוצה לעמוד מול מצלמה ולדבר על רפורמות התחבורה. אבל הסברה היא התוכן, זה שונה פה". בתור מומחית הסברה את אמורה לדעת שכשמסר מגיע מנציג רשמי של ממשלה, זה הרבה פחות אפקטיבי מאשר כשמגיע אדם פרטי, או איש מקצוע לא פוליטי, ומשמיע את אותו מסר בדיוק. "האמת שזה לא נכון, כי היתה פעם אחת שכן אישרו לי את זה, וזה עורר הרבה יותר הדים, וזה הקפיץ את ה-BDS. מה שליטל שמש עשתה היה כמו פוּק בשלולית – לא עבד". 34246-10-23 בנתונים המלאים שנמסרו לעמותת "הצלחה" ניתן לעיין כאן
article 88: 
אתה חייב לסכם את המאמר הבא במשפט אחד.
זעם בתאגיד של עידן עופר, כיל, בעקבות ביטול השתתפותו של הסמנכ"ל הבכיר בפאנל יזמי אקלים, בכנס השנתי של המכון הישראלי לדמוקרטיה. בכיל טוענים שהמהלך אינו דמוקרטי ומהווה לא פחות מ"סתימת פיות". כנס "אלי הורביץ לכלכלה וחברה" שהתקיים בשבוע שבעבר נמשך כיומיים ואירח נבחרי ציבורי שונים, בהן השרה להגנת הסביבה תמר זנדברג (מרצ) ושרת האנרגיה קארין אלהרר (יש עתיד). המכון תכנן לשבץ את נציג החברה, הסמנכ"ל הבכיר נעם גולדשטיין, במושב סביבתי שבו משתתפות השרות, בפאנל לצד חברות שעוסקות באנרגיה מתחדשת והפחתת פליטות שעוסק ביזמות אקלים. אלא שאחרי הפרסום ב"שקוף", המכון חזר בו מהשיבוץ, יממה בלבד לפני יריית הפתיחה.  מעבר לאירוניה שבשיבוץ חברה מזהמת בשורה אחת עם חברות שכל יעודן הוא מיזמי אקלים, בכיל תכננו בפאנל להכשיר את פרויקט "סדום הירוקה", ולהציג אותו כפרויקט חיובי שהמפעל מקדם. המכתב ששלחו בכיל למכון הישראלי לדמוקרטיה, והגיע לידי "שקוף", חושף את תוכן הדברים המתוכננים: "השתתפותו (של גולדשטיין. י"ג) בפאנל העוסק ביזמות אקלים בשטח עולה בקנה אחד עם מעורבותו באחד מפרויקטי האנרגיה הירוקה הגדולים בארץ אם לא הגדול בהם", כתבו במכתב. "הפרויקט עתיר משאבים וזוכה להתעניינות חיובית מגורמי מקצוע וממשלות ברחבי העולם". אלא שתחקיר "שקוף" חשף כי המתווה הנוכחי של "סדום הירוקה" עלול לפגוע בסביבה באופן בלתי הפיך, וכן עלול לשמש פלטפורמה להפרת הסכמים מול המדינה בשווי מיליארדי שקלים.  למרות מאמצי כיל, המכון ביטל את השתתפות הסמנכ"ל. השינוי התקבל בכעס רב בחברה המזהמת: במכתב שהופנה גם למשרד להגנת הסביבה כתבו למכון כי הסיבה לביטול – חוסר תמיכת המשרד להגנת הסביבה בפרויקט "סדום הירוקה" – "תמוהה": "מתבקש לשאול האם המשרד להגנת הסביבה תומך בכל הפרויקטים של כל החברות המשתתפות בכנס?"  עוד הוסיפו כי "לצערנו, כשהדרה שכזו מגיעה מגוף שכולל את המילה דמוקרטיה בשמו שלו, האכזבה אף גבוהה יותר". בכיל סיימו את המכתב בטענות שהחברה היא המעסיק הגדול בנגב, "ובעצם הסתייגותכם מנציג החברה, למעשה הפכתם את אלפי עובדי החברה ללא לגיטימיים בעיניכם". המכתב מוען בין היתר גם ליושבי הראש של הכנס, פרופ קרנית פלוג ופרופ יוגין קנדל ולמנהלת הכנס, דפנה ניצן. זו האחרונה עבדה במשך כשני עשורים בהתאחדות התעשיינים, שם הכירו היטב את גולדשטיין, שכיהן בעבר בתפקידים שונים בהתאחדות. לפני כשש שנים ניצן הצטרפה למכון הישראלי לדמוקרטיה ובמכון מתגאים שהיא מובילה מטעמם ויחד עם הממשלה את פרויקט ההיערכות למשבר האקלים.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום לפני כשבועיים, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  מהמכון הישראלי לדמוקרטיה נמסר בתגובה: "ההתקפה האישית היא מכוערת ואינה מכבדת את תומכי שקוף. הטענות שעולות בכתבה הן מופרכות מיסודן, ואין ולא הייתה היכרות ארוכת שנים. "מזה כשש שנים דפנה אבירם ניצן משמשת כמנהלת מרכז ממשל וכלכלה במכון, אשר במסגרתו יזמה וקידמה את פרויקט ההיערכות למשבר האקלים, במטרה לגבש חזון למעבר לכלכלה דלת זיהום ומשגשגת עד 2050, תוך שיתוף פעולה רב-מגזרי וחוצה משרדים. הפרויקט, כמו כל תוצרי המכון, מבוסס על מחקר מהימן, עצמאי ומבוסס נתונים. כל ניסיון להציג אחרת את הדברים – הינו הכפשה ותו לא". 
article 89: 
אתה חייב לסכם את המאמר הבא במשפט אחד.
ארגון "פרטיות ישראל" הגיש למפלגת "יש עתיד" דרישה רשמית כי יחדול מאיסוף מידע על בוחרים ללא הסכמתם ואף ימחוק כל מידע שנאסף בדרך זו. את הדרישה העלו בארגון לאחר שחשפנו ב"שקוף" כי המפלגה הציבה למועמדים בקלפיות בתל אביב תנאי לקבלתם לעבודה, לפיו עליהם לשלוח את פרטיהם של 10 מצביעים פוטנציאליים. הם נדרשו לשלוח שמות מלאים, טלפונים, כתובות ותעודות זהות. איסוף כזה אינו חוקי – בשבוע שעבר הרשות להגנת הפרטיות הבהירה למפלגות כי הזנת פרטים של אזרחים ללא הסכמתם, בייחוד אודות תמיכה במפלגה כזו או אחרת, מהווה הפרה של החוק להגנת הפרטיות. ״מפלגות רבות בתקופת הבחירות הנוכחית נוהרות למידע על מצביעים ומבקשות לסמן כמה שיותר בוחרים פוטנציאליים כתומכיהן", אמרה עו״ד נעמה מטרסו קרפל, מנכ״לית "פרטיות ישראל".  "טוב ייעשו המפלגות אם יפעלו לקבלת הסכמה חופשית ומדעת מבעלי המידע, ולא יעודדו פעילים למסור מידע על קרובים. אנחנו קוראים לציבור הרחב להיות ערניים יותר לנושא של איסוף מידע על עמדות פוליטיות, ולא למסור מידע על חברים או קרובים, ללא שאלו הסכימו לכך, תוך שהם מבינים את ההשלכות של מסירת המידע״. במסרון ששלחו נציגי המפלגה לכ-200 מועמדים לעבודה בקלפיות צורף טופס למילוי פרטיהם האישיים של כ-10 אנשים נוספים – ללא חובת אישורם או ידיעתם. בהודעה הובטח כי הפרטים לא יועברו למפלגה אלא לצורך "שיחות המרצה ביום הבחירות". הבקשה חריגה בייחוד משום שלא מדובר בעבודת שטח בקמפיין "יש עתיד" אלא בהשגחה על טוהר הבחירות. הנרשמים פועלים בקלפיות על מנת לוודא שההליך מתבצע כראוי וכי אין הטיה בספירת הקולות. "יש עתיד" מצטרפת למפלגות כמו "ימינה" ו"הליכוד" שנכנסו למירוץ לאיסוף פרטיהם של תומכים ותומכות פוטנציאליים. הנזק הטמון באיסוף כזה כבר נחשף: לפני כשנה דלף לרשת פרטיהם של כ-6.5 מיליון בעלי זכות בחירה – יחד עם כתובתם, מספר הטלפון שלהם, כתובת הדוא"ל ומקום הצבעתם.  יתרה מזאת, המידע שדלף כלל פירוט אודות מצבו האישי והרפואי של אדם המעוניין בהסעה אל הקלפי. נראה שאין מניעה שזה יקרה שוב – גם לקראת הבחירות הקרובות בסיעת "ימינה" מתכננים לאפשר לסמן באפליקציית אלקטור אם אדם צריך הנגשה ואילו בסיעת "הליכוד" פתחו את השערים למידע לכל דורש. כעת גם "יש עתיד" אוספת מידע על אזרחים ללא הסכמתם המפורשת. מהמפלגה נמסר: "יש עתיד נוהגת רק על פי הקבוע בחוק". (איך זה משפיע עליך) יכול להיות שחברה רחוקה שלך רוצה לעבוד בקלפי ותיתן את הפרטים שלך בתמורה. אולי היא אפילו תשאל אותך לפני – אבל לא בטוח שתדעי מה המשמעות. מכאן, מספר הטלפון שלך הכתובת והנטיה הפוליטית יכולים להגיע לידיים זרות ואף להתפרסם ברבים ולשמש גורמים בעלי אינטרסים. (מה עושים כדי שיתוקן) שלחו למפלגות מייל עם בקשה לדעת איזה מידע הן מחזיקות אודותיכם – הן מחויבות לענות על פי "זכות העיון". תוכלו לעשות זאת בקלות באמצעות הטפסים לדוגמה שנמצאים כאן ורשימת כתובות המייל של נציגי המפלגות – בקישור הזה. יחד נוכל לאותת להם שהנושא חשוב לאזרחים ואזרחיות רבים, שמעוניינים לדעת איזה מידע נאסף עליהם. 
article 90: 
אתה חייב לסכם את המאמר הבא במשפט אחד.
רשות השידור במתכונתה הקיימת היא ארגון בלתי ניתן לניהול תקין. לאורך השנים נערמו בה עיוותים ועקמומיות והשתרשו מושגים בוטים של חוסר תקינות, עד שהיתה לארגון שאין עוד דרך לשנותו. אלו הן עובדות שרק היכולת להכיר בקיומן עשויה לספק קצה חוט לתוכניות מרחיקות הלכת לספק למדינת ישראל הדמוקרטית רדיו וטלוויזיה ציבוריים איכותיים ונקיים ללא רבב. איך בכל זאת ניתן לשמור על הארגון הזה, אפילו במצבו הבלתי נסבל הנוכחי? התשובה צריכה להיות: אנשי המקצוע. לפחות בתחום הזה, המקצועי, ידעו שם לשמור על רמה סבירה. סבירה, לא יותר. אלא שכאן מסתיימת לה הדרך. אני קורא באדיקות את פרטי ההתכתשות המשפטית בין אגודת העיתונאים בתל-אביב לבין האנשים שהם הדרג המנהל, נותן הטון, המנווט, ברשות השידור. עוקב - ומתקרב בצעדי ענק לתחושה של "הרמת ידיים". התפתח שם קרב עקוב מדם ממש על "שמם הטוב" של עיתונאים כמו זליג רבינוביץ, יוני בן-מנחם ומשה נסטלבאום. סוללת עורכי-הדין שמייצגים אותם (אגב, כמה זה עולה? ומי המממן?) מציפה את בית-המשפט בהצהרות, כתבי הגנה, כתבי אישום, שאלות, תשובות, בקיצור מיליוני מלים וטונות של נייר. רק מהניירת וממעגל המשתתפים במחזה המביש הזה האזרח עוד עלול להשתכנע שהמדובר באושיות ניהול והנהגה מקצועית. אנשים שבלעדיהם המעט שעוד נשאר יקרוס ויתמוטט. האזרח המבולבל קורא את כתבי זליג, יוני ומשה וחושב לעצמו, אלה הם שומרי הסף שלי בשידור שאני הבעלים שלו - השידור הציבורי. אלה האנשים שמופקדים על החובה לדווח דיווחי אמת. אלה בעלי הסמכות להתייצב מול אנשי המקצוע ולתבוע מהם יושר והגינות. אלה האנשים שכל מרצם מוקדש לעבודה המקצועית בתחומי הרדיו והטלוויזיה. אנשי מקצוע מהמעלה הראשונה שאין שום גורם בעולם שיפר את חלוקת הקשב שלהם (אמנע מהערות על רמת הנאמר שם בניירות. אמנע מנקיטת עמדה על רמת הארגומנטציה של האנשים הללו). אלא אם... אלא אם כל פרטי הפרטים, כל העובדות, כל המסמכים, שאגודת העיתונאים התל-אביבית מניחה בפני בית-המשפט הם שקריים, מעוותים, לא היו ולא נבראו ומפתחים תשתית נוראה ומסוכנת של עוולה. יכול להיות ש"נטפלים" אל האנשים הללו? אם כך הם פני הדברים, נירתם כולנו לעמוד כחומה בצורה כדי להחזיר לזליג, יוני ומשה את היכולת להתמקד בעבודתם המקצועית הכה חשובה. יש שם מישהו שמסוגל לעשות סוף לסאגה הזו? מנשה רז היה עיתונאי בכיר ברשות השידור
article 91: 
אתה חייב לסכם את המאמר הבא במשפט אחד.
זה תקופה ארוכה שהתקשורת הישראלית משתנה. גופים חדשים רבים התווספו לתחום התקשורתי, שהלך והתמסחר. יחד עם ריבוי הגופים – רבו גם האינטרסים. "העין השביעית" מגיש לקוראיו תרשים זה כדי שישמש מפה לארץ הלא־מספיק ידועה עדיין של התקשורת במדינת ישראל. התרשים מאפשר לזהות את הבעלויות הצולבות של בעלי הון על כלי תקשורת בארץ ובעולם, את האינטרסים הצולבים של בעלי הון המחזיקים בגופי תקשורת מחד ובחברות מסחריות מאידך, ואת הריכוזיות השולטת בשוק התקשורת – כמו גם במשק הישראלי כולו. שלל הצורות והקווים שיוצרים את התרשים אינם באים לבקר, או אפילו לפרש, את התקשורת הישראלית, אלא לשמש כלי עזר לכל אחד מצרכניה כדי שיוכל ליצור לעצמו תמונת מצב מושכלת על המתרחש בה, להביט בה בצורה שקופה יותר, אמיתית יותר. להורדת המפה כקובץ PDF / להורדת המפה כקובץ JPG גיליון 65, נובמבר 2006
article 92: 
אתה חייב לסכם את המאמר הבא במשפט אחד.
דובר צה"ל דניאל הגרי קיים הבוקר תדרוך לתקשורת, בו התייחס באופן מפורט ונרחב לפיצוץ הקטלני בבית החולים בעזה שאירע אמש בסביבות השעה 18:00. הדובר הציג במהלך התדרוך, שהתקיים באנגלית וכלל שאלות, פרטים שונים מתוך הבדיקות שבוצעו על ידי צה"ל בקשר לסיבות שהובילו לפיצוץ עתיר הנפגעים. הדובר הקריא בתרגום לאנגלית מתוך תמלול ההקלטה וכן הראה מפה של שיגורים כושלים של החמאס והגיהאד האיסלאמי שאירעו מאז תחילת המלחמה. במהלך התדרוך נשאל דובר צה"ל על ידי נציגי התקשורת הזרה האם יאפשרו כניסת עיתונאים לעזה (בפרט בהקשר של אירוע הפיצוץ בבית החולים) ומסר כי כרגע ישנם, ככל הידוע, מספר עיתונאים ברצועה. עוד אמר כי החמאס סגר את האיזור ואינו מאפשר גישה, אך הציע לתקשורת הזרה להגיע לאיזור ולאסוף ראיות בשטח בקשר לסיבת הפיצוץ. לשאלת "העין השביעית" נמסר כי לא תתאפשר בשלב זה כניסת עיתונאים זרים או ישראלים לרצועה, מהצד הישראלי – גם אם יבקשו לעשות זאת על אחריותם. בסמוך להצהרת הדובר, לתדרוך שמסר ולשאלות שנשאלו, הופצו לכתבים חומרים שונים הנוגעים לאירוע ולבחינתו. כך למשל נשלחו לעיתונאים תמלול הצהרת הדובר, תמלול והקלטת השיחה שיורטה ועסקה בשיגור הכושל שביצע ארגון הטרור הגיהאד האיסלאמי על בית החולים. עוד צורפו סיכום של ניתוח ויזואלי של תחקיר חיל האוויר ותצלום מתוך מערכת זיהוי השיגורים הצה"לית. עם זאת, מסמך התחקיר הצה"לי עצמו או חלקים ממנו, לא נמסרו ולשאלת "העין השביעית" הובהר כי לא יימסר. "כלי תקשורת רבים דיווחו מיד את הטענות חסרות הבסיס של ארגון הטרור חמאס. אלו היו שקרים שהוא הפיץ", מסר הדובר, "ארצה להבהיר: זה בלתי אפשרי לדעת מהר כל כך מה קרה, כפי שחמאס טענו שידעו. זה היה צריך להיות דגל אדום ראשוני בשבילכם". כלי תקשורת רבים אכן מיהרו לדווח על טענות החמאס, ונקלעו למבוכה בעקבות טענות צה"ל. כך למשל ה"ניו יורק טיימס" דיווח בבוקר כי "תקיפה ישראלית של בית חולים הרגה מאות, לטענת הפלסטינים". בצהריים דיווח כי "הישראלים והפלסטינים מאשימים זה את זה בפיצוץ בבית החולים" ובהמשך דיווח על "מאות הרוגים בפיצוץ בבית החולים" וכי "אף אחת מטענות הצדדים לא ניתנת לאימות מיידי בשלב זה". עוד קודם לפיצוץ בבית החולים התגלעה מחלוקת סביב פיצוץ ברחוב סלאח א-דין, אחד מנתיבי הפינוי של תושבים עזתים לדרום הרצועה. בעוד בחמאס האשימו את ישראל בהפצצת שיירה אזרחית וטענו ל-70 הרוגים, גולשים שניתחו את צילום התקרית קבעו כי מדובר בפצצה שהוטמנה בקרקע, ככל הנראה על-ידי חמאס המעוניין למנוע את הפינוי. במקרה זה, העימות התרחש ברשתות החברתיות, שכן התקשורת הישראלית, וככל הנראה גם הגורמים הרשמיים, לא התייחסו לאירוע בהרחבה – או בכלל. 
article 93: 
אתה חייב לסכם את המאמר הבא במשפט אחד.
בשבוע שעבר התפרסם באתר ynet ראיון שערך בוושינגטון הכתב הבכיר אטילה שומפלבי עם אשת העסקים קרלי פיורינה, לשעבר מנכ"ל חברת הענק HP. הראיון פורסם במדור הכלכלה של ynet ונראה כתוכן מערכתי לכל דבר, אך בפועל נעשה בעקבות יוזמה של מחלקת השיווק במרכז ללימודים אקדמיים ותוך שיתוף פעולה עימה. על אף שהראיון עוסק בקריירה ועסקים, מי שהוטס לוושינגטון וביצע אותו אינו כתב חינוך או כלכלה, אלא כתב פוליטי-מדיני; על אף שלאשת העסקים ניסיון נרחב ודעות מגובשות בשלל תחומים, הראיון התמקד בנושא הקריירה ובשאלה כיצד להתקדם בעולם העסקים; וחרף העובדה שכהונתה ב-HP היתה שנויה במחלוקת (הוכרחה להתפטר על-ידי דירקטוריון החברה, כיכבה ברשימות עיתונאיות של "המנכ"לים הגרועים אי-פעם" וכשלה גם בניסיון לפתח קריירה פוליטית), היא מוצגת לגולשי ynet כ"גורו עסקית" בעלת "הישגים עסקיים יוצאי דופן". בגוף הכתבה טמון רמז לטבעו האמיתי של הראיון. באחד המשפטים בפסקה הפותחת נכתב כי הראיון הוענק "ל-ynet בשיתוף המרכז ללימודים אקדמיים". רמז נוסף אפשר למצוא במודעות הענק למכללה שמעטרות את עמוד ynet שבו מופיע הראיון, ומקדמות אף הן את העצות העסקיות שהעניקה פיורינה לתלמידי המכללה. זאת ועוד, בערוץ היוטיוב של המכללה הפרטית מופיעה גרסה ארוכה יותר של הראיון. בעוד שהראיון ב-ynet נפתח בדברי הקדמה וברכה מפי שומפלבי לגולשי האתר, הגרסה שבערוץ המכללה הנפתחת בדברי ברכה שהקליט העיתונאי במיוחד עבור תלמידי המרכז ללימודים אקדמיים. לדברי שמואל רוזנבלום, דובר המרכז ללימודים אקדמיים, מדובר בראיון ראשון מני כמה שמתוכננים במסגרת שיתוף הפעולה עם ynet, שיתוף פעולה שנוצר ביוזמת המכללה. רוזנבלום מסביר כי למכללה יש רצון להעניק לסטודנטים שלה, מעבר למחויבות האקדמית לפי דרישות המל"ג, גם הצצות לעולם העסקים המעשי. במסגרת זו עלה הרעיון לאפשר להם לקבל עצות מעשיות מאנשי עסקים בולטים (אגב, השאלה הראשונה של שומפלבי היא אם לבחור ב"כסף קל" או בלימודים אקדמיים). נראה, אם כן, שלפנינו דוגמה נוספת לאופן שבו אתר ynet תחת העורך הראשי ערן טיפנברון מאפשר לגורמים מסחריים לחדור אל המערכת. מה שנחזה כראיון עיתונאי עם אשת עסקים מתפקד במקביל גם כפרסומת למכללה פרטית. "אנשים נוטים להתחלק לשניים: יש אנשים שרואים מגבלות בכל מצב ויש אנשים שרואים אפשרויות בכל מצב. והאנשים שרואים אפשרויות במצבים, דבר שבא בדרך כלל עם אופטימיות ונמרצות, הם ישיגו יותר", אמרה פיורינה לשומפלבי בתחילת הראיון. "בכל עבודה שאתה מקבל, יהיו אילוצים ומגבלות ויש אנשים שיסתכלו על עבודה מסוימת ויגידו, אני לא יכול לעשות את זה, אף אחד לא נותן לי לעשות את זה, ויש אנשים אחרים אומרים, אבל אני כן אוכל לעשות את זה, ואני יכולה לנסות את זה [...]". גם מערכות חדשות ועיתונאים ניצבים יום-יום בפני אילוצים ומגבלות; מחסור בתקציבים מחד ומחויבויות מקצועיות ואתיות מאידך. יהיו מערכות חדשות ועיתונאים שיסתכלו על האילוצים התקציביים והמגבלות האתיות ויגידו שהם אינם יכולים למכור את שמם הטוב ואת האינטגריטי המקצועי שלהם עבור "שיתוף פעולה מסחרי". לעומת זאת יהיו מערכות חדשות ועיתונאים אופטימיים ונמרצים שינסו בכל זאת למצוא את הדרך לפרוץ את האילוצים ולהגמיש את המגבלות. באתר ynet נמנעו מלהשיב לפניית "העין השביעית" והסתפקו ב"אין תגובה". בין היתר לא ענו באתר לשאלות מי מימן את נסיעתו של הכתב ואת הפקת הראיון, מי קבע מה יהיה נושא הראיון ומי ניסח את השאלות שהופנו לאשת העסקים.
article 94: 
אתה חייב לסכם את המאמר הבא במשפט אחד.
הישגים יפים רשמה לזכותה העיתונות הישראלית בשבועות האחרונים: תחקירו של יואב יצחק על תשלומי הסתר החודשיים שקיבל הנשיא עזר ויצמן זכה לאישור מלא בחקירת המשטרה; הממצאים של צוות התחקירנים של "ידיעות אחרונות", בראשות מוטי גילת, שחשף את קשריהם הבעייתיים של בני הזוג נתניהו עם ספק שירותי התחזוקה אבנר עמדי ואת התלונות על הטרדות מיניות של השר יצחק מרדכי, הובילו את המשטרה להמליץ על העמדת החשודים לדין. אין אלה הישגים של מה בכך: המלאכה העיתונאית מטבעה אינה מסוגלת, ברוב המקרים, לתרגם את גילוייה לשפה של ראיות עמידות בבית-משפט. כך הדבר לא פעם בבירור בדיעבד של תביעות דיבה, וכך, קל וחומר, בתחקירים יזומים. התופעות שחשפו העיתונאים -החוקרים בשלושת המקרים שיקפו, לכאורה, חשד להתנהגות עבריינית שהניעה את המשטרה ללכת בעקבותיהם. ודוק: לא המשטרה גילתה את החשדות אלא עיתונאים, ואלה הישגים מקצועיים ממדרגה ראשונה. ובכל זאת יש קוצים באליות הללו. העיתונאים הנוגעים בדבר לא הסתפקו בעצם חשיפות אלא גילו להיטות-יתר להפוך אותן לתוצאות פוליטיות מהדהדות. יואב יצחק קרא לנשיא ויצמן להתפטר ואף ניבא כי כך יהיה, ואילו מוטי גילת לא הרפה מבני הזוג נתניהו ורתם את עיתונו לניהול מסע תקשורתי נמרץ נגדם. לא זו בלבד, אלא שחקירת המשטרה עצמה החלה בשל נתונים שהעביר לה גילת והתבססה עליהם. גם בפרשת ההטרדות המיניות המיוחסות ליצחק מרדכי לא הסתפק העיתון בעצם חשיפת החשדות: כתבים שלו היו מעורבים במסע שכנוע שנועד להשפיע על נשים שהוטרדו על-ידי מרדכי לתרגם את חוויותיהן הקשות לתלונות רשמיות במשטרה. אחת מתחקירניות העיתון אף ליוותה את אחת המתלוננות לתחנת המשטרה ונכחה במעמד שבו נרשמה תלונתה. זו התנהגות עיתונאית שאינה מובנת מאליה. בצד ההבנה שניתן לגלות ליצר העיתונאי להפוך סקופ להתפתחות מעשית, במיוחד כשהיא גם דרמטית מאוד, ובצד הנטייה האזרחית המקננת אצל כל אדם ישר למצות את הדין עם מי שנתפס כעושה עוול - ישנם גם שיקולים הפוכים: לעיתונות תפקיד מוגדר: לחשוף עובדות, להשקיף על המאורעות, לפרש אותם. אין תפקידה להתערב בפועל בהתרחשויות ולעצב אותן. עיתונות, גם כשהיא דעתנית ומעורבת, אמורה לשמור על ריחוק מסוים ממושאי סיקורה, אחרת היא מועדת להיות מוטה ולאבד את אמינותה. בעבר, רוב העיתונים בארץ היו מפלגתיים; הם לא נהנו ממעמד מקצועי מכובד. בגלל ההטיה הגלומה בעצם קיומם נחשבו העיתונים האלה לבטאונים-מטעם, שניתן אמנם לקרוא בהם את דבר התנועה אבל אין לסמוך על דיווחיהם. זו היתה אחת הסיבות להיעלמותם מנוף התקשורת. לעיתונות מגויסת, גם למטרות נעלות כמו חשיפת שחיתויות של אנשי ציבור, אורבת סכנה דומה כשהיא חוצה את הגבול. תפקידה לחשוף, להציג את ממצאיה ולהשקיף מן הצד על הדרך שבה החברה ורשויותיה המוסמכות מטפלות בהם. גיליון 26, מאי 2000
article 95: 
אתה חייב לסכם את המאמר הבא במשפט אחד.
סכסוך העבודה שהחל לפני כחצי שנה ב"מקור ראשון" לבש אופי יוצא דופן עת רוב בכירי העיתון – עורכים, כתבים ופרילנסרים – התאגדו יחדיו במטרה לתבוע את פירוקו. עילת המאבק היתה אי-תשלום משכורת נובמבר 2007, עיכוב והעברה חלקית של משכורות אחרות, אי-תשלום דמי הבראה לשנת 2008 ואי-העברה של חלקה של הנהלת העיתון בתשלומי קרנות ההשתלמות והפנסיה, זאת אף שכספים נגבו ממשכורות העובדים. נסיונות הידברות עם הנהלת העיתון נכשלו, וכחמישים מהעובדים שהתאגדו, ובהם גם העורכים הראשיים אמנון לורד ואורי אליצור, תבעו מבית-המשפט המחוזי בתל-אביב שיכריז על פירוק העיתון בשל חובותיו לעובדים. בבקשת הפירוק נכתב: "עובדי העיתון אשר הסכימו לקיצוץ בשכרם [...] איבדו כל אמון בעיתון וביכולתו לשלם את חובותיו כלפיהם [...] לאור חשיבותו הציבורית של העיתון, נאמנותם ומסירותם, הבליגו העובדים במשך שנה על סדרת הלנות שכר, ההתעמרויות והפרות החוק לכאורה ביחסם של הבעלים אליהם. אולם כעת, על רקע אי-תשלום משכורת בפעם השנייה בטווח של שנה אחת [...] הגיעו העובדים למסקנה כי בעליו הנוכחיים של העיתון אינם יכולים לעמוד עוד בפרעון חובותיו [...] לפיכך יטענו המבקשים כי יש להורות על פירוק החברה". כשנודע לבן-צבי על ההתארגנות של בכירי העיתון, הוא נכנס למשרדו של אליצור והודיע לו על כוונתו לפטר אותו. בסופו של דבר הוחזר אליצור לעבודתו והנהלת העיתון הגיעה לפשרה עם העובדים, שיוצגו על-ידי עו"ד אפרת דויטש. במסגרת הפשרה התחייבה ההנהלה להחזיר את חובותיה לעובדים בפריסת תשלומים, וכמו כן לא לעכב תשלומים בעתיד. בחודשים שעברו מאז הושגה הפשרה נראה כי ההסכם מתקיים, אולם פרילנסרים שאינם כלולים בו מדווחים עדיין על אי-תשלומים או עיכובם. נחום פצניק, ממקימי כתב-העת לשירה "משיב הרוח", היה כתב לענייני אקולוגיה ב"מקור ראשון". כיום הוא כותב ב-ynet ומעביר סדנאות צחוק. "פרילנס הוא תמיד הדיוטא התחתונה. אנחנו העובדים הזרים של העיתונות. עזבתי כי לא שילמו לי כסף. הכי פשוט. זה לא גמ"ח, נכון? עדיין חייבים לי כסף. הם ציפו כמובן שאמשיך לכתוב ללא תשלום, והיו כאלה שהמשיכו ולא קיבלו תשלום, אבל אני לא הסכמתי". * * * * * משקיעים חדשים השתלטו על העיתון "מקור ראשון", העורך הראשי הוחלף, המצב הכלכלי מדורדר, סכסוך עובדים זה עתה נפתר, הרפתקת אינטרנט חדשה בפתח, והמאבק על דמותו של העיתון מתלהט: האם זהות המשקיעים וההעדפות השיווקיות יובילו להקצנה וסגירות? לכתבה המלאה>>
article 96: 
אתה חייב לסכם את המאמר הבא במשפט אחד.
הפצצה המתקתקת שנקראת "דיג מכמורת" לא מדאיגה את הממשלה. לפני ארבעה חודשים אמרו במשרד החקלאות שיקדמו במהירות מהלך כדי להתקין בכל ספינה כזאת מכשירי איכון, כדי לדעת את מיקומה בכל רגע נתון. מה השתנה מאז? לא הרבה למרבה הצער. מהו דייג מכמורת? מדובר בשיטה שבה ספינה גוררת רשת על גבי קרקעית הים ולוכדת את בעלי החיים הנקרים בדרכה. כיום אין דרך לדעת היכן ספינות המכמורת דגות, בהיעדר מכשירי איכון המאותתים על מיקומן. כך, לא ניתן לדעת אם הן דגות באזורים אסורים לדיג, נכנסות לשטחי אש צבאיים, וגרוע מכל – אם הן נמצאות סמוך מדי לתשתית הגז.  החברה להגנת הטבע ומשרד האנרגיה מגדירים את הנזקים שיכולים להתרחש במקרה שבו ספינת מכמורת תפגע בקווי תשתית הגז כ"חמורים ביותר". לפי המשרד, 19 ספינות המכמורת חולפות על פני קווי תשתית אלו יותר מ-150 פעמים בשנה. בתגובה לכתבה הקודמת שפרסמנו בנושא טענו במשרד החקלאות כי הם מצפים שתוך "מספר חודשים תהיה טיוטה (לקידום איכון ספינות)", וכי "סוכם על הנעת מהלך תיקון הפקודה והתקנות בהיבט איכון הספינות, כבר בשבועות הקרובים". ארבעה חודשים אחרי, במשרד החקלאות אומרים: "אנו מכינים טיוטת תקנות שנרצה להגיש למושב החורף של הכנסת (כלומר אחרי החגים)", וכי העבירו "טיוטת תקנות בנושא גרירת רשתות מכמורת בקרבת תשתיות גז ונפט לעיון משרד האנרגיה". אם אכן טיוטת התקנות תוגש אחרי החגים, יהיה מדובר בכשנה וחצי אחרי הצעת החוק הראשונית שהגיש ח"כ מיקי לוי בנושא. ההצעה, שנפלה אז, נועדה להסדיר את הנושא בשני אפיקים עיקריים: איסור דיג מכמורת על קווי גז מצד אחד, וחיוב ספינות הדיג בהטמעה של אמצעי איכון לווייניים מצד שני. בשיטת דיג המכמורת, הספינה גוררת רשת על גבי קרקעית הים ולוכדת את בעלי החיים הנקרים בדרכה. לוחיות מתכת שומרות על הרשת פתוחה במהלך הגרירה, וכבלי הקרקעית שמחוברים לרשת נגררים בקרקעית הים וחורצים את החול כמו מחרשה בשדה. לפי מחקר שפורסם במגזין Nature, שיטת דיג המכמורת גורמת לפליטות פחמן דו-חמצני בסדר גודל דומה לזה של כל מגזר התעופה העולמי. מעבר לאסון הפוטנציאלי שדיג המכמורת יכול להמית על אזרחי ישראל אם יפגע בתשתיות הגז, שיטה זו גובה מאיתנו מחיר כבד כבר היום: לפי מחקר שפורסם במגזין Nature בפברואר האחרון, חרישת קרקעית הים בשיטת דיג המכמורת מגבירה את הפליטות ממשקעים ימיים, שמהווים את המאגר הגדול ביותר בעולם של פחמן דו-חמצני. המחקר קובע ששיטת דיג זו גורמת לפליטות פחמן דו-חמצני בסדר גודל דומה לזה של כל מגזר התעופה העולמי. לפי החברה להגנת הטבע, דיג המכמורת מצוי למעשה בקונפליקט עם כל השימושים האחרים בים, לרבות שיטות דיג אחרות, תשתיות ימיות ושמורות טבע. בארגון הסביבה מצביעים גם על תרומתה הזניחה למשק ומעריכים כי 80% משלל המכמורת הוא "שלל לוואי" של דגיגים צעירים, מינים לא מסחריים ומינים מוגנים – המושלכים מתים בחזרה לים. לצד תרומתה הזניחה למשק, פגיעתה של שיטת הדיג בהתחדשות הדגה ובשאר הדייגים בישראל אדירה. לפי הערכה של חברת הייעוץ TASC, הנזק המשקי מדיג המכמורת מגיע לכ-860 מיליון שקלים (על פני 20 שנה). אם לא די בכך, ספינות דיג המכמורת זוכות להטבה משמעותית מרשות המיסים – החזר מקסימלי (69%) על הסולר המשמש להנעת הספינות. הטבה זו ניתנה לספינות המכמורת בשנת 2005 על ידי שר האוצר בזמנו – בנימין נתניהו. דוח הבנק העולמי מציין לרעה את הסובסידיה על הדלק לספינות הדיג (בישראל – 69% החזר על הסולר). הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. דוח הבנק העולמי מציין לרעה את הסובסידיה על הדלק לספינות הדיג, המאפשרת את המשך דיג בתנאים לא כלכליים. הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. במצב של דילול בכמות הדגים, הסובסידיה מאפשרת לספינות לשוט למשך זמן ממושך יותר, ובכך למנוע את התחדשות הדגה. בשורה התחתונה: הממשלה לוקחת את הכסף שלנו כדי לממן את הפגיעה בים ואת החרפת משבר האקלים, שמסכן את העתיד של כולנו. הצעת החוק של ח"כ לוי מלפני כשנה וחצי נפלה לאחר התנגדות של משרד החקלאות, שטען כי נדרשת עוד עבודת מטה בנושא. בדיון על הצעת החוק של ח"כ לוי טען המשרד כי "אין אנו רואים מקום לאישור הצעת חוק פרטית בעוד הממשלה מבצעת את המהלך בדרך המלך, ותוך שימת דגש לכלל המשתנים בהיבטים הראויים", אמרו במשרד והדגישו כי "יש לסיים את עבודת המטה הפנים-משרדית והבין-משרדית, הבוחנת את כלל ההיבטים הקשורים בקידום מהלך זה". עבודת מטה רצינית ומעמיקה היא עניין חשוב, אך האם הגיוני שתיקח כשנה וחצי? כאמור גם כעת המשרד טוען שעדיין עובדים על טיוטת התקנות, וכל שנשאר לקוות הוא שאחת מ-19 ספינות המכמורת שחולפות על פני קווי תשתית אלו למעלה מ-150 פעמים בשנה לא תפגע באחד מהם, ותגרום לאסון הימי הבא. הכתובת כבר על הקיר. 
article 97: 
אתה חייב לסכם את המאמר הבא במשפט אחד.
קשה למצוא אנשים בישראל שלא נתקלו בשם "הרבלייף". החברה, שעוסקת בפיתוח ושיווק של תוספי תזונה, פועלת בישראל זה שנים ארוכות באמצעות רשת מסועפת של סוכני שטח במה שמכונה "שיווק רב-שכבתי" או "שיווק רשתי". במסגרת הרשת, סוכנים מגייסים סוכנים שמגייסים סוכנים, וכל שכבה שכזו זוכה לתמלוגים מהמכירות של השכבה שמתחתיה. ישראל אינה המדינה היחידה שהחברה פועלת בה. למעשה הרבלייף פועלת ב-81 מדינות שבהן נמכרים מוצרי החברה על-ידי לא פחות מ-2 מיליון סוכני שטח. ב-ynet החליטו שהפופולריות של הרבלייף מצדיקה כתבה מיוחדת. כל-כך מיוחדת הכתבה שהאתר שלח כתב למטה החברה בלוס-אנגלס (החברה אינה אמריקאית, אלא רשומה באיי קיימן), כדי להתרשם מתהליך הייצור המשוכלל של מוצרי החברה. מרשים. מה שפחות מרשים הוא כל השאר. כתב ynet, גיל נוה, כותב בכתבתו: "בתחילת השנה הצטרפתי לקבוצת עיתונאים ישראלים כאורח החברה במטה שלה בלוס-אנגלס, במרכזים השונים של החברה ברחבי העיר ובמרכז הפיתוח והמפעל הראשי בקליפורניה". משמעות מלות הקוד "אורח החברה" היא אחת: לא ynet ולא הכתב שילמו עבור התענוג – הוא מומן בחלקו או במלואו על-ידי החברה המארחת. בסדר, לא קרה כלום. אמנם פרקטיקה זו אינה פסגת האתיקה העיתונאית הרצויה, אבל היא מקובלת זה שנים, לא רק ב-ynet, אלא גם בגופי תקשורת אחרים (גם כותב שורות אלו היה "אורח" של חברות מסחריות במהלך הקריירה שלו). הבעיה מתחילה כאשר הכתב מרגיש מחויבות לגוף ששילם אלפי דולרים כדי להטיסו לצד השני של העולם, ואין דוגמה טובה יותר לבעייתיות הזו מכתבתו של נוה. נוה מאוד מתרשם ממה שהוא שומע בהרבלייף: על "השליטה המוחלטת על כל השלבים האפשריים של המוצר", על הדאגה לאיכות הסביבה בעת הפקתו, על הבקרה הטכנולוגית המתמדת ועוד. נוה מציין כי "פרסומים על מקרים שבהם חלו אנשים שנטלו תוספי תזונה, חלקם של הרבלייף, פגעו בתדמית החברה, למרות העובדה שרשויות הבריאות ובתי-המשפט בישראל קבעו שאין כל קשר בין הדברים", אבל משום מה, על אף שהוא מפרסם את הטקסט שלו באתר אינטרנט, הוא אינו מספק קישורים המפנים לטענות אלו. אל דאגה, הוא לא היה צריך להפנות למתחרים כמו "דה-מרקר" או "מעריב", שדיווחו על תביעתה של אשה שטענה "כי כתוצאה משימוש במוצרי החברה לקתה במחלת כבד כרונית עם סיכון מוגבר להרס מוחלט של הכבד בעתיד, וצורך בהשתלת כבד". לא, אין בכך צורך כיוון שדיווח זה הופיע גם ב-ynet. ארבע שנים קודם לדיווח זה, בשנת 2005, דיווח האתר כי הופסק שיווק תוסף של החברה בחשד לפגיעה בכבד, ושנתיים אחר-כך דיווח האתר כי "במחקר שנערך בארץ נמצא קשר סיבתי בין מוצרי הרבלייף לבעיות בכבד". משום מה אין כל קישור לידיעות המבהילות האלו בכתבה המפרגנת של נוה. למעשה, לא צריך להרחיק מעבר ל"ויקיפדיה" בשפה האנגלית כדי לקרוא בה את המשפט הבא: "עד לשנת 2011 בתי-חולים בישראל, ספרד, שווייץ, איסלנד, ארגנטינה וארצות-הברית דיווחו על נזק לכבד שנגרם למספר חולים אשר חלקם השתמשו במוצרי הרבלייף". מילא. ייתכן שהארכיון ב-ynet לא עובד, "ויקיפדיה" בדיוק נפלה או שנוה החרוץ ערך תחקיר עומק שבמסגרתו הגיע למסקנה שכל הטענות, המחקרים והאשמות שהופנו כלפי הרבלייף ופורסמו בכמה מדינות התגלו כשגויות. אני שמח בשמחת הרבלייף וגם בשמחתו של נוה. מה שפחות ברור הוא מדוע נוה לא הריץ את השם "הרבלייף" בגוגל וגילה שבדצמבר 2011, רק לפני חמישה חודשים, קבע בית-משפט בבלגיה שטענתו של ארגון צרכנים במדינה, שלפיה הרבלייף מפעילה תרמית פירמידה, היא טענה נכונה. אגב, לצד התביעה הבלגית הוגשו נגד הרבלייף תביעות גם בקנדה ובארה"ב. יש להדגיש, אינני טוען שהרבלייף היא חברה שעוסקת בתרמית או שתוספי המזון שלה גורמים לפגיעה קשה בכבד. הדבר היחיד שאני טוען הוא שטענות כאלו הושמעו, כמה מהן נמצאו כנכונות על-ידי בתי-משפט, ובכל מקרה הן רלבנטיות כאשר עיתונאי ניגש לסקר את פועלה של החברה. עבודתו של נוה מזכירה יותר עבודה של איש יחסי-ציבור מאשר עבודה של עיתונאי, והכתבה ראויה לכיתוב "כתבה פרסומית" ולא לכיתוב "עבודה עיתונאית". עיתונאות היא עבודה שבמסגרתה העיתונאי מציג בפני הקורא מה שיותר מידע באשר לנושא שעליו הוא כותב. הכתבה על אודות הרבלייף ב-ynet עושה בדיוק ההפך – היא מסתירה חלק חשוב מהמידע, שכל קורא היה שמח להיחשף אליו ולשפוט אותו בעצמו. זו לא עיתונאות – זו אנטי-עיתונאות.
article 98: 
אתה חייב לסכם את המאמר הבא במשפט אחד.
חברת תכלת, שבבעלות משפחתו של שלמה בן-צבי, הודיעה היום (ראשון) כי איננה מוכנה להמשיך ולממן את שכר עובדי החברות שהוציאו לאור את "מעריב" ו"מקור ראשון" ואשר נמצאות כעת בהקפאת הליכים. על דבר ההודעה דיווח נאמן החברות, רו"ח חן ברדיצב, לבית-המשפט המחוזי בירושלים. לפי הודעתו של ברדיצב, שהוגשה באמצעות עורכי-הדין שלום גולדבלט וליהיא יבלונקה, עם הקפאת ההליכים הזרימה חברת תכלת 2 מיליון שקל לקופת הנאמנות כפי שהתחייבה לעשות, ובשבוע שעבר העבירה 300 אלף שקל נוספים. עם זאת, החברה הודיעה כעת כי תחדל לממן את קופת הנאמנות ולא תזרים עוד כספים. "משמעות האמור הוא שבנסיבות העניין, אם לא יושלם אחד מהליכי המכר עוד בטרם חודש זה", כותב הנאמן לבית-המשפט, "לא ניתן יהיה לשלם את שכר העובדים מקופת הנאמנות". על אף שבית-המשפט אישר את מכירת "מקור ראשון" ואתר nrg לשלדון אדלסון ואת "מעריב" לאלי עזור, שתי העסקאות טרם יצאו אל הפועל שכן הן טעונות את אישורה של הרשות להגבלים עסקיים. לפי רו"ח ברדיצב, לאחרונה התקיימה פגישה בהשתתפות נציגי חברת ישראל היום בע"מ ונציגי הממונה על ההגבלים העסקיים, אולם "מהישיבה הובן כי יקשה על הממונה ליתן את תשובתו באשר לאישור המכר של פעילות העיתון מקור ראשון למשיבה 1 [ישראל היום בע"מ] בלוח זמנים קצר". כדי להחיש במשהו את ההליך, הודיע הנאמן לבית-המשפט כי ינסה להפריד את עסקת מכירת "מקור ראשון" מעסקת מכירת אתר nrg. הפרדה כזו, הוא מעריך, תוכל להביא לאישור עסקה אחת מתוך השתיים (ככל הנראה הכוונה לאתר nrg), וכך יוזרם לפחות חלק מהכסף לקופת הנאמנות. 9712-03-14
article 99: 
אתה חייב לסכם את המאמר הבא במשפט אחד.
בעיצומה של פרשת מעטפות הכסף של ראש הממשלה אהוד אולמרט ערכתי ראיון עם מנכ"ל משרדו, רענן דינור, עבור העיתון היהודי-ערבי "דו-עט", היוצא לאור מטעם הפורום להסכמה אזרחית. השאלה הפותחת היתה: מדוע ראשי הממשלה מסרבים להעניק ראיונות לעיתונים הערביים הפלסטיניים בישראל. התשובה שנתן המנכ"ל: "לגבי ממשלת שרון אינני יכול להגיב, אבל לגבי אולמרט, אם תמציא לי את הפניות של העיתונים הערביים שלא נענו, אני מוכן לבדוק את הנושא עם הדוברות שלנו. לגבי שאלתך מדוע במשרד ראש הממשלה אין מחלקת דוברות בשפה הערבית, כמו העברית והאנגלית, אני מפנה אותך ללשכת העיתונות הממשלתית, שם יש לנו מחלקה ערבית. אנו מאוד מקפידים שפניות של אזרחים ייענו על-ידינו, לכן צריך לברר מדוע יש נתק בין דוברות משרד ראש הממשלה ובין העיתונות הערבית בישראל. נקודה שנייה, אני מוכן לשוחח עם ראש הממשלה ולבדוק את האופציה לערוך מפגש בין העיתונאים הערבים בישראל ובין מר אולמרט". סוף ציטוט. אני מוצא לנכון להזכיר לעצמי ולקהל הקוראים שפירסמתי שני מאמרי דעה ב"עין השביעית", שעסקו בנתק שבין קברניטי המדינה ובין העיתונים הערביים בישראל; האחרון פורסם תחת הכותרת "ממשלת ישראל עדיין מחרימה" (6.4.08).  לפני שבועיים נוכחתי שהמנכ"ל עמד במלתו; הוא אירגן מפגש של עיתונאים ערבים עם ראש הממשלה, והראיונות פורסמו ב-11 ביולי בשלושה עיתונים: "פנורמה", "כל אל-ערב" ו"א-סינארה". עם זאת, מותר לתהות בקול רם לפשר הסלקציה בבחירת העיתונים המראיינים: מדוע דווקא הם? העיתון שאני מייצג ("מע אל-חדת") ועיתונים אחרים לא זומנו למפגש, שניתן להגדירו היסטורי. יוצא מכך שמצד אחד, מפגש אמנם התקיים, אך מצד שני, משרד ראש הממשלה החרים עיתונאים ערבים שהיו מעוניינים לראיין את ראש הממשלה. סוגיית הראיונות עם ראש הממשלה מחווירה ומתגמדת לעומת התנהלות לשכת הפרסום הממשלתית (לפ"מ). מתוקף תפקידי כמנכ"ל עיתון ערבי-ישראלי פניתי בכתב פעמיים ללפ"מ וביקשתי לארגן פגישה עם מנכ"ל הלשכה, או מי מטעמו, כדי להציג את השאלה הקרדינלית: מדוע הלשכה הממשלתית מחרימה את העיתון שאני מייצג ואינה מוסרת לו מודעות לפרסום. המכתב הראשון לא נענה. גם מהמכתב השני התעלמו. מישהו בלשכה שכח, מן הסתם, כי המשכורת שהוא מקבל משולמת לו מהמסים שאני ואזרחי המדינה משלמים. אבל בישראל כמו בישראל: אם אתה לא מקושר ומרושת, איש לא יעניק לך את התשובה. לכן במקרים מהסוג הזה, אתה חייב להיאחז בעקשנות. לאחר כמה נסיונות הצלחתי לארגן פגישה עם סמנכ"ל הלפ"מ אלי גוטליב, במשרדו שבמגדל שלום בתל-אביב. הפגישה ארכה לכל היותר חמש דקות. האיש דיבר ביהירות והודיע, בסגנון נחרץ, כי לשכת הפרסום הממשלתית מספקת מודעות בתשלום לשלושה עיתונים: "פנורמה", "כל אל-ערב" ו"א-סינארה", ואין כוונה כלשהי לשנות את דפוס ההתקשרות הזה. למען הסר ספק: אינני מוחה על ששלושת העיתונים האלה מתכבדים בעוגת הפרסום. אני שואל: אם מגיע להם, מדוע האחרים מוחרמים? הרי העיתונים הישראליים בערבית מתפרנסים משטחי פרסום. לחברה מסחרית רגילה מותר לפרסם בעיתונים כאוות נפשה, אבל מבחינת התקינות הציבורית, ללשכת הפרסום הממשלתית אין הפריבילגיה הזאת. בחזרה למנכ"ל דינור: במהלך הראיון הדגיש כי משרדו דואג באופן אישי להשיב לפניות האזרחים. אני רוצה להאמין שדבריו נכונים ומקווה שמישהו בלשכתו יקרא את הרשימה הזאת וייאות להשיב לשאלות שהועלו. זוהיר אנדראוס הוא מנכ"ל העיתון "מע אל-חדת"
politeness level: 2
article 0: 
אתה תסכם את המאמר הבא במשפט אחד.
רוב הכותרות במדורי הספורט ממוחזרות, עייפות ולא מעניינות. אבל זו שבשער מדור הספורט של "ידיעות אחרונות" ביום ראשון (8.3.09) הצליחה לעצבן: "הבטן הרכה". הכותרת ביטאה אכזבה ממפגש הטניס בין ישראל לשבדיה, שהסתיים בשבת בתוצאה (הזמנית) 1:2 לשבדים, אבל כוונה בעצם לממדי גופו של הטניסאי אמיר חדד, ובעצם הפילה עליו את התיק להפסד במשחק הזוגות. מילא שהטור הסאטירי באותו יום ובאותו עיתון התעלל בחדד בשלל ויצים, שכוונו לכרסו ("חדד סירב להגיב למקורביו: הוא שומר הכל בבטן"), אבל יש הבדל בין ירידה סאטירית ובין כותרת מערכתית בשער, מתחת לתצלומו של מושא הלעג. חדד בשלהי הקריירה שלו, הוא אכן בעל משקל עודף, והוא הוזעק להתמודדות בגלל פציעתו של טניסאי אחר. במשחק הזוגות מול השבדים הוא היה דווקא לא רע, אפילו טוב יותר מבן זוגו אנדי רם, בעל ההופעה החטובה, אבל ב"ידיעות" חיפשו את הדרך הקלה לבטא את ההפסד ונטפלו לחדד. לעג לממדי גוף מתאים לצהוב שבצהובונים. מחר ילעגו "גמד" לחלוץ שלא הגיע לכדור גובה, ועל מנצח באולימפיאדת נכים יכתבו "צלע כל הדרך לניצחון". יש ספורטאים שהיו מקבלים את הכותרת הלא מוצלחת בשוויון נפש, אבל חדד בחר להיעלב. במהלך יום ראשון הוא דאג להבהיר לאנשי "ידיעות אחרונות" כמה הוא כועס ופגוע, וכמוהו עשו גם מקורביו ואנשי איגוד הטניס. ב"ידיעות אחרונות" לא מתרגשים יותר מדי מתלונות או מאיומי תביעות, אבל במקרה הזה מדובר בענף הקרוב ללבם של עורכי מדור הספורט, שמקדישים מדי פעם שטחי סיקור נרחבים לטניס. ב"ידיעות אחרונות" לא רצו לפתוח חזית מול אנשי הטניס, ולכן סיכמו איתם לסגור את הסיפור בראיון מפרגן עם חדד, שפורסם למחרת. בפתיחה לראיון ציין הכתב נדב צנציפר כי חדד לא היה אשם בהפסד: "במשחק הזה ראינו שהכישרון בידיים של חדד לא נעלם, ואף בא לידי ביטוי אפילו יותר מרם". אם כך, מדוע כיוונו את חץ "הבטן הרכה" לכיוונו של חדד? גם הכותרת בספורט "הארץ" באותו יום כוונה לממדיו של חדד, אבל באירוניה דקה: "גדול עלינו". איכשהו עובר. גם הטור של העורך, שלומי ברזל, עסק בעניין, עם הכותרת "אכלנו אותה". אגב, מעניין שלמחרת, אחרי שישראל ביצעה מהפך וניצחה בהתמודדות, התהפכה אווירת הנכאים בספורט "הארץ" לאופוריה. השער ביום שני היה שמח עם כותרת מתקתקה: "הקהל מוזמן בהמוניו" (להתמודדות בשלב הבא מול רוסיה, בקיץ). למה פתאום צריך לרוץ לראות את הנבחרת אם יום קודם קבעו על השער שהמעמד גדול עלינו? דוקו-אקטיביזם. מדור חדש בספורט "ידיעות אחרונות", "יחס חם", מוקדש ליחסי-ציבור להימורי הווינר. הדחיפה המערכתית בעיתון הגדול במדינה שווה רווחים יפים למועצת ההימורים. מצד שני, ב"ידיעות אחרונות" מרבים לכתוב על הקצאות כספים לא הגיוניות ומעוותות של הטוטו לענפים אזוטריים. עכשיו נוצר מעגל קסמים פרדוקסלי: "ידיעות אחרונות" יקדם את רווחי הווינר, הווינר יעביר מיליוני שקלים לאיגודי הדמקה והדומינו, ו"ידיעות אחרונות" יתקפו את המהלך בזעם. דרך מעניינת ליצור חדשות.  יש זליגה, ועוד איך. מייל מצופה: "זו השנה השלישית שערוץ הספורט מחזיק בזכויות השידור למשחקי גביע המדינה בכדורגל. בשנתיים האחרונות נהג הערוץ (בהנחיית המועצה לשידורי כבלים ולוויין) לשדר מדי שלב משחק אחד בערוץ 5, עוד אחד בחמש פלוס, ואת היתר בערוץ הלייב בתשלום. משום מה, השנה הערוץ לא נהג כבעבר ולא שידר שום משחק בחמש פלוס. בערוץ 5 הוא שידר מהשלב הקודם רק את הפועל לוד – הפועל פתח-תקווה, אבל בחמש פלוס – נאדה. בשלב שמינית הגמר שהתקיים השבוע לא שודר אף משחק במסגרת חבילת הבסיס בכבלים. אז שאבי בר לא יספר בטלוויזיה שאין זליגת תכנים".  שקט, מצלמים. ביום שני פירסם "ידיעות אחרונות" צילום של המאמן ערן קוליק חותם בבני-סכנין, בתום "פגישה חשאית". כמה חשאית יכולה להיות הפגישה אחרי שכל האתרים דיווחו על החתימה הצפויה במהלך הערב הקודם? יכול להיות שב"ידיעות אחרונות" רצו פשוט להדגיש שלהם יש צילום של הפגישה ולאחרים אין? מי שהסתקרן לדעת מנין ל"ידיעות אחרונות" המידע על מיקום הפגישה החשאית, קיבל תשובה גם בלי להיות גשש בלש. בכיתוב לצילום הוזכר סוכן השחקנים, ירון גלעדי. לעומת זאת, לא נכתב מי בצילום הוא יו"ר בני-סכנין ומי הוא חבר הנהלה אחר. ב"ידיעות אחרונות" מעריכים יותר סוכן ידידותי לתקשורת מאשר יו"ר קבוצה שהחליט על החתמת המאמן.  סטנדרטים כפולים. ליורם ארבל: באמצע שידור הדרבי התל-אביבי קידמת את התוכנית הבאה בערוץ 10. סיפרת שבר רפאלי תופיע עוד מעט אצל ליאור שליין והפצרת, "אל תחמיצו!". סתם, תהיתי לעצמי, אם אתה בעצמך היית צופה בתוכנית כזו.  
article 1: 
אתה תסכם את המאמר הבא במשפט אחד.
"לאחר שנוה נבחר לראשות הלשכה, ידעה כרייף כי יש ביכולתו לקדם את בחירתה לשיפוט מחד גיסא, וכי הוא מעוניין בקשר אינטימי עימה מאידך גיסא. לפיכך, היא עודדה, טיפחה והידקה את הקשר האינטימי-פלרטטני עימו, והשניים אף קיימו מפגש אינטימי נוסף בביתה, בעיצומו של הליך מינויה לשיפוט. כפי שעולה באופן ברור ממכלול ההתכתבויות בין השניים, בד בבד עם טיפוח הקשר האינטימי ביניהם כאמור, ביקשה כרייף מנוה, במספר רב של הזדמנויות, לפעול ולהתערב בעניינה ולקדם את בחירתה לשיפוט, באופן אשר כרך את הדברים זה בזה". אלו הן חלק מהטענות בכתב האישום, בכפוף לשימוע, שהגיש אתמול פרקליט המדינה, שי ניצן, כנגד נוה. עוד נכתב: "בד בבד עם קיום הקשר האינטימי, נוה חשוד שניצל את מעמדו כראש הלשכה ופעל בעניינה של כרייף באופן מהותי במספר רב של הזדמנויות מול חברי הוועדה לבחירת שופטים וגורמים רלוונטיים אחרים, כשהוא מצוי בניגוד עניינים חריף נוכח הקשר ביניהם, שהלך והתעצם במהלך הליך המינוי, ובלי שדיווח על כך לאיש מהגורמים מולם פעל".  בית המשפט הוא זה שיאלץ בסוף להכריע האם נוה וכרייף אשמים או לא, אך רצינו לנצל את ההזדמנות כדי לבחון שוב החלטת בג"ץ בעניין ניגוד עניינים בוועדה למינוי שופטים. ההחלטה, שהתקבלה בעקבות עתירה שהגיש עו"ד אבי שינדלר לבג"ץ, קבעה כי נוה יוכל להמשיך למנות ולקדם שופטים, בזמן שעו"ד במשרדו הפרטי מופיעים מולם בבית המשפט. עו"ד שינדלר טען כי על נוה לערוך הסדר ניגוד עניינים, ולהכניס לתוכו כל שופט או רשם שהוא או עו"ד ממשרדו מופיע בפניו. בג"ץ החליט לדחות את העתירה, בטענה כי לא מתקיים ניגוד ענייניים.  בג"ץ נשען בעמדתו על כמה טענות. בין היתר טען כי שכשדנו בנושא בכנסת (סעיף 53 א לחוק לשכת עו"ד) ידעו שכבר יש חברים בוועדה שמשרדם מופיע מול שופטים שהם ממנים. בג"ץ גם העלה את החשש שעו"ד לא ירצו להיות חברים בוועדות לבחירת שופטים אם משרדם הפרטי יוגבל. בנוסף על אלה, הציג בג"ץ מספר טיעונים הזוכים היום להסתכלות קצת אחרת, נוכח כתב האישום: "מדובר בהחלטה בעייתית מאד, אם לנקוט בלשון עדינה," טוען עו"ד אילן יונש, היועץ המשפטי של "שקוף". "יש לזכור שהמשפט כולו אינו תופעת טבע, אלא מערכת כללים מעשה ידי אדם. אותה מערכת הכללים המכונה ״המשפט״, לפחות ברובה, לא הייתה נדרשת לו היה ניתן לסמוך, תמיד, על טוב ליבו, יושרתו ורצונו הטוב של האדם. המציאות היא אחרת – המשפט נדרש כל אימת שלא ניתן לסמוך על הדברים שיסתדרו מעצמם. הנימוק (בבג״ץ) שעד היום איש לא טען טענה או שעד היום המנגנון עבד כיאות – לאו טיעון הוא. כל פרצה לכשעצמה אינה מסוגלת להזיק, עד שיגיע הגנב שישתמש בה: והנה הוא בא, לפחות על-פי כתב האישום. תפקידו של המשפט הוא לאטום את הפרצות ולהקדים תרופה למכה. המערכת נכשלה בכך כישלון חרוץ במקרה זה". להחלטה המלאה. 
article 2: 
אתה תסכם את המאמר הבא במשפט אחד.
בגליון "העין השביעית" האחרון שיצא בדפוס, בינואר 2008, דיווח איתי רום על עתירה של אתר חדשות הגולשים "סקופ" לבג"ץ בדרישה כי לשכת העיתונות הממשלתית (לע"מ) תשנה את הקריטריונים להענקת תעודות לעיתונאים העובדים באתרי אינטרנט. "סקופ" טען כי הקריטריון הקבוע בכללי לע"מ, שלפיו רק אתר שיכול להציג ממוצע של למעלה מ-20 אלף כניסות ייחודיות ביום ייחשב אמצעי תקשורת, מפלה לרעה את אתרי האינטרנט לעומת עיתוני הדפוס. חמש שנים וחצי מאוחר יותר, נראה כי העתירה על סף סיום. החודש פירסמה לע"מ את הכללים החדשים והמעודכנים. בשונה מהכללים הקודמים, אתרי אינטרנט יחויבו מעתה להציג ראיות ל-10,000 כניסות ייחודיות בממוצע ליום. זאת ועוד: בזכות העתירה שונה הכלל שחייב עיתונאי לעסוק במקצוע ב"משרה מלאה". בכללים החדשים די בכך ש"עיקר עיסוקו" של אדם בעיתונות כדי שייחשב על-ידי הלשכה לעיתונאי. השינוי בכללים לא אירע ללא מאבק. עו"ד הדס פריזמנט, שייצגה את "סקופ" לצד עו"ד עמיחי ויינברגר ממשרד ויינברגר-ברטנטל ושות, נזכרת בשיחה עם "העין השביעית" כי בתגובתה הראשונה, טענה לע"מ כי הכללים תקינים ואין מקום לשנותם. רק אחרי שהצדדים הגיעו לדיון בבית-המשפט העליון, שם המליץ בית-המשפט ללע"מ לשקול את עמדתה פעם נוספת, החלה עבודה מהותית על שינוי הכללים. לע"מ כינסה ועדה ציבורית כדי לשמוע את דעתם של אנשי מקצוע, ובנובמבר 2011 פירסמה את המלצותיה. בתחילת חודש זה העבירה לע"מ לבית-המשפט העליון את נוסח הכללים החדשים, התואם ברובו הגדול את הנוסח שעליו המליצה הוועדה הציבורית. כמה ימים אחר-כך פורסם הנוסח בציבור ונכנס לתוקפו. מאז הגשת העתירה שינה "סקופ" את שמו ואת ייעודו, ובעליו ומנהליו בעת הגשת העתירה (המשקיע מייקל אייזנברג, המייסד מיכאל וייס והעורך יוסי סעידוב) כבר מזמן אינם קשורים אליו, אך מהמאבק שהחל עתידים ליהנות אתרים רבים. "על פני הדברים נראה כי עתירה זו מיצתה עצמה", כתב בית-המשפט לאור השינויים בכללים. גם עו"ד פריזמנט חשה כך. "אני חושבת שזה הישג יפה", היא אומרת. "הוא לטובת כל עיתונות האינטרנט. לא רק לאתרים הגדולים, אלא גם לאתרים הקטנים יותר". אחד הסעיפים שהשתנו בכללים החדשים, בלי קשר להמלצת הוועדה הציבורית, נוגע לעיתונאים שעברו עבירות ביטחון. בכללים הישנים נכתב כך: "לא יינתנו תעודות או אישורים לפי כללים אלו לאדם שהורשע בעבירה כנגד בטחון המדינה". בכללים החדשים שונה הסעיף לנוסח הבא: "לא יינתנו תעודות לפי כללים אלו לאדם שהורשע בעבירה כנגד בטחון המדינה, למעט במקרים מיוחדים בהם סבר המנהל כי אין מקום להימנע ממתן תעודה לאדם כאמור, ובלבד שניתנה חוות דעת מאת גורמי הביטחון כי אין מניעה בטחונית לכך". בין מועד ההמלצות של הוועדה הציבורית ועד לפרסום הכללים החדשים הורשע עיתונאי בולט אחד בעבירות ביטחון – כתב "הארץ" אורי בלאו. בג"ץ 7721/07
article 3: 
אתה תסכם את המאמר הבא במשפט אחד.
קרן פורד (Ford Foundation) היא אחת הקרנות הפילנתרופיות הבולטות, התורמת מיליוני דולרים למיזמים חברתיים פורצי דרך ברחבי העולם. בשבועות האחרונים העניקה הקרן שתי תרומות יוצאות דופן לשני עיתונים יומיים מובילים בארה"ב. הקרן תרמה מיליון דולר ל"לוס-אנגלס טיימס", שנועדו לסייע לו להעמיק את הסיקור של קהילות המהגרים בארה"ב, המצב בגבולות ובבתי-הכלא במדינה ואת הסיקור של מדינות דרום אמריקה. כמו כן העניקה הקרן תרומה בסך חצי מיליון דולר ל"וושינגטון פוסט", במטרה לחזק את הסיקור הפוליטי שלו בתחום האחריותיות הממשלתית (Governmental Accountability). שתי התרומות יאפשרו העסקה של עיתונאים נוספים במשרה מלאה ופיתוח של תחומי סיקור נוספים. תרומות יוצאות דופן אלו מעלות שאלות מעולם התקשורת ומהעולם הפילנתרופי ומספקות נקודת מבט נוספת על המתח הקבוע בין התקשורת לבעלי ההון. מחד, מדובר בעשייה פילנתרופית המבקשת לתרום לשיח התקשורתי הדמוקרטי ולהעלות לסדר היום הציבורי סוגיות חברתיות מגוונות. ההנחה העומדת מאחורי התרומה היא כי סדרת תחקירים בעיתונות היומית המובילה בארה"ב תוכל לסייע לפתרון בעיות חברתיות, כמו אלו שמעוררת תופעת ההגירה, ולשפר את מצבה של החברה באופן כללי. הבחירה לתרום דווקא לעיתונות המודפסת ולא לארגונים אחרים כדוגמת ארגוני סִנגור, ארגוני חדשות אלטרנטיביים או האקדמיה מעידה על תפיסתה של התקשורת הממוסדת כמכשיר יעיל לשינוי חברתי שביכולתו להשפיע על השיח הדמוקרטי ולחשוף מחדלים ציבוריים. ניתן לראות בכך גם סיוע לחיזוק מעמדה ואורך נשימתה של העיתונות, הסובלת מקשיים כלכליים מתמשכים. מאידך, התרומות הללו מחדדות את מפגש האינטרסים בין עולם התקשורת לפילנתרופיה. מעבר לתהייה המתבקשת בנוגע להשפעה האפשרית של התרומה על הסיקור של ה"וושינגטון פוסט" או ה"לוס-אנגלס טיימס" את פעילותה של קרן פורד, עולות שאלות נוספות. למשל, האם ראוי לקרן פילנתרופית בינלאומית לתרום לעיתון המוגדר כארגון בעל כוונות רווח (להבדיל מארגונים ללא כוונות רווח במגזר השלישי)? כיצד תימדד האפקטיביות של התרומה לאחר הסיקור? האם יצוין שמה של הקרן בסיקור נושאים אלו? השאלה הבוערת במיוחד עוסקת בקשר העדין שבין עולם הפילנתרופיה לאמצעי התקשורת: האם באמצעות תרומות מסוג אלה יוכלו קרנות וארגונים בעלי הון להשפיע על הסיקור התקשורתי ולקדם נושאים שונים לסדר היום הציבורי? הרי לקידום נושאים חברתיים כדוגמת המצב בבתי-הכלא או בקהילות מהגרים בארה"ב יש משמעויות פוליטיות ארוכות טווח. המעורבות של קרנות פילנתרופיות בינלאומיות בקידום הסיקור העיתונאי יכולה להיות פריצת דרך לשיח חברתי מעמיק ונטול פניות, כמו גם איתות אזהרה נוסף להשפעות זרות על העיתונים הכורעים תחת הנטל הכלכלי. ראייה פילנתרופית קלאסית טוענת שלעולם לא יהיו התורם והנתרם שווים, שכן מערכת היחסים ביניהם מוגדרת באמצעות עושרו של האחד מול מחסורו של האחר. מכאן שהסכנה כי העיתונים, הכורעים תחת הנטל הכלכלי, יפתחו תלות בקרנות ובפילנתרופים מוחשית מאוד. התלות הזו קיימת גם מול בעלים פרטיים, אולם במקרה הנדון יהיה קשה למתוח את הקו המפריד בין אקט פילנתרופי לגיטימי ורצוי לבין מערכת של קידום אינטרסים, במודע או שלא. הגבול האפור המפריד בין תרומה פילנתרופית לבין הכתבת מסרים אידיאולוגיים, חברתיים ופוליטיים כאחד נדמה לעתים כלא קיים ומפרנס חוקרים רבים ברחבי העולם. שני הורוביץ-רוזן היא דוקטורנטית בבית-הספר לתקשורת באוניברסיטת בר-אילן, מתמחה בסיקור פילנתרופיה והמגזר השלישי בתקשורת
article 4: 
אתה תסכם את המאמר הבא במשפט אחד.
מתוך 43 גופים ציבוריים שמרכז המחקר והמידע של הכנסת (ממ"מ) פנה אליהם לצורך הכנת דו"ח על מענה לפניות הציבור בגופים ציבוריים, רק 26 טרחו להשיב. לשישה מתוכם כלל אין נוהל לטיפול בפניות הציבור ורק עשרה מפרסמים את הנהלים לציבור. בפחות ממחצים מהגופים ישנה אפשרות לפנייה באמצעות הרשתות החברתיות. ממצא נוסף של הדו"ח הוא כי אזרח הפונה לגוף ציבורי, במידה וניתן בכלל לפנות אליו, יכול לחכות לתשובה עד שלושה חודשים. לפי תקנון שירות המדינה, עובד ציבור חייב לתת תשובה עניינית בכתב תוך 45 יום. הנתונים הוצגו בוועדת הכנסת לפניות הציבור. בהודעה לעיתונות מטעם הוועדה נמסר כי אריק קליינר, ראש אגף פניות הציבור במשרד ראש הממשלה, אמר בישיבת הוועדה כי "השירות לציבור הוא שירות לא טוב, העבודה שנעשתה עד עכשיו לשיפור השירות לתלונות הציבור בכלל המשרדים היא לא מספיק טובה. רוב המשרדים לא נותנים שירות בשפה הערבית שהיא שפה רשמית במדינת ישראל. אנשים בעלי מוגבלות ואוכלוסיות חרדיות לא יכולות לפנות לחלק מהמשרדים באמצעות הטלפון. אין היום נוהל שמחייב את כלל המשרדים והגופים השונים לסטנדרט אחיד לטיפול בפניות הציבור, כל משרד בונה לעצמו את הנוהל בהתאם לצרכי הארגון".
article 5: 
אתה תסכם את המאמר הבא במשפט אחד.
בשנה האחרונה הרחיב משרד התחבורה את האפשרות לעלות לאוטובוס מהדלת האחורית (למחזיקי כרטיס רב-קו). אפשרות זו תורמת לבטיחות ולייעול התחבורה הציבורית. אך אליה וקוץ בה: מסתבר שגם מספר ההתגנבויות עלה – לעתים בשגגה ולעתים בכוונה. לטענת המשרד "בקווים בהם נוהגת כבר עליה מכל הדלתות, נמצא כי יש ריבוי מקרים של הימנעות מתשלום דמי נסיעה. בגוש דן מדובר על כ-15%, בירושלים על כ-9% ובמטרונית בחיפה – 30%". לאור נתונים אלו, מבקש המשרד לתקן את פקודת התעבורה ולהעניק לחברות התחבורה כלים אפקטיביים לאכיפה, ביניהם: בעיניי, ישנו הגיון רב בחלק מהתיקונים המוצעים – ואולי אפילו בכולם. עם זאת, שווה להסתכל רגע לצדדים ולראות כיצד ממשיכה הממשלה לתת עדיפות לרכבים פרטיים על-פני תחבורה ציבורית. ניקח לדוגמא את ירושלים: במידה ותעלו לרכבת הקלה מבלי לתקף את כרטיס הנסיעה, תקבלו קנס של 186 ש"ח – מצד שני, אם תיסעו ברכבכם למרכז העיר ותחנו בכחול-לבן בלי לשלם יעמדו הקנס על 100 ש"ח בלבד. בפועל, הקנס על עבירה מאותו תוכן מקל באופן משמעותי על משתמשי הרכב הפרטי לעומת משתמשי התחבורה הציבורית – חבל. קישור לתזכיר המלא: http://www.tazkirim.gov.il/Tazkirim_Attachments/43922_x_AttachFile.doc (מה עושים כדי שיתוקן) יש לכם השגות על תזכיר החוק המדובר? זה השלב בו הציבור יכול להשפיע! היכנסו לאתר הממשלתי והעירו. למרבה הצער, היכולת להגיב פועלת כיום רק בגרסאות מיושנות של דפדפן אקספלורר שלא קיימות עוד (באמת). אין לכם? מוזמנים לכתוב פה בתגובות את הערותיכם ואנו נעבירן במרוכז. 
article 6: 
אתה תסכם את המאמר הבא במשפט אחד.
ביום רביעי האחרון, לצד כתבה מרכזית נוספת שעסקה בריכוזיות הגבוהה במשק הישראלי, פירסם העיתון "דה-מרקר" תרשים שהציג את שווי הקבוצות העסקיות בישראל ביחס לכלל השוק העולמי. בתרשים, שהתבסס על נתוני מרכז המחקר והמידע של הכנסת, הוצבה ישראל במקום הראשון, כשאחריה צרפת, נורבגיה, גרמניה, איטליה, ספרד, בריטניה ויפן. כותרת התרשים קראה: "ישראל בצמרת דירוג הריכוזיות בעולם". אולם במחקר של מרכז המידע של הכנסת, שהתבסס על מחקר משנת 2008 שפירסם בנק ישראל, הוצגה טבלה שונה. לפי טבלה זו, יש מדינות שבהן דירוג הריכוזיות במשק גבוה יותר מאשר בישראל, לעתים בשיעור ניכר: הונג-קונג, פורטוגל, קוריאה, תאילנד, שבדיה, הפיליפינים ואינדונזיה. למדינות הללו לא היה זכר בתרשים של "דה-מרקר". אגב, מאז פורסם מחקר הכנסת הופיעה טבלה זו ב"דה-מרקר", פעם אחר פעם, עם אותם הנתונים ממש, ואותה הכותרת: "ישראל בצמרת דירוג הריכוזיות בעולם". שותפותיה של ישראל לצמרת דירוג הריכוזיות העולמית נעדרו. באפריל האחרון, על בסיס נתוני דו"ח בנק ישראל, פורסם ב"דה-מרקר" תרשים על "שיעור השליטה במשק של 10 המשפחות העשירות". בתרשים הוצבה ישראל במקום הרביעי, לאחר אינדונזיה, שבדיה והונג-קונג. בדו"ח בנק ישראל הופיעו מדינות נוספות מעל ישראל, ובין היתר נמצא כי שיעור ההחזקה הממוצע במדינות המתפתחות גבוה במעט מהשיעור במדינת ישראל.  מ"דה-מרקר" נמסר בתגובה כי "הגרפים שבהם השתמשנו מתארים נאמנה מגמות מאוד ברורות העולות מהמחקר של הכנסת ומהדו"ח של בנק ישראל. מטבע הדברים, לא ניתן להכניס לכל גרף את כל המדינות המופיעות בו מפאת מגבלת מקום, ולכן אנחנו בוחרים מדגם של מדינות המשקף את המגמה המתוארת במחקר. במקרה דנן, המדגם שבחרנו הוא של המדינות המפותחות החברות בארגון ה-OECD. "במחקר של הכנסת עולה בבירור שישראל, שבוחנת את עצמה ביחס לארגון ה-OECD שזה עתה הצטרפנו אליו, דומה במאפייני הריכוזיות של המשק שלה למדינות המתפתחות יותר מאשר למדינות המפותחות. בגרף של בנק ישראל, שבדיה היא המדינה היחידה החברה בארגון שבה הריכוזיות גדולה יותר מזו שבישראל שלא הוכנסה לגרף". עדכון, 23.8: בידיעה שפורסמה הבוקר ב"דה מרקר" הופיע, תחת הכותרת "עסק משפחתי", תרשים שהציג את שיעור האחזקה של 10 המשפחות הגדולות במשק, במדינות שונות, על פי מחקר בנק ישראל. מדינת ישראל הופיעה במקום השמיני, לאחר אינדונזיה, הפיליפינים, שבדיה, תאילנד, קוריאה, פורטוגל והונג-קונג.
article 7: 
אתה תסכם את המאמר הבא במשפט אחד.
בתי הדין לעבודה בית דין א.לעבודה ת"א בשא003953/01 בתיק עיקרי: עב 004198/01 בפני: כב השופטת ע. פוגל – סגנית שופט ראשי 06/10/2005 בעניין: גאיה קורן ע"י ב"כ עו"ד דולב ו/או עו"ד נצר המבקשת /התובעת נ ג ד ידיעות אחרונות בע"מ ע"י ב"כ עו"ד שמר ו/או עו"ד סלע המשיבה/הנתבעת החלטה 1. בפני בקשה על פי סעיף 6 לפקודת בזיון בית משפט, בה נתבקשתי לאכוף על המשיבה את קיום החלטתי מיום 28.6.01. 2. המבקשת טוענת כי המשיבה הפרה את החלטת ביה"ד מיום 28.6.01 בה ניתן צו עשה להחזרתה לעבודתה. המבקשת טוענת כי חרף צו ביה"ד, מסרבת המשיבה עד היום לאפשר לה לעבוד בפועל, ומורה לעובדי המשיבה שלא לשתף עם המבקשת פעולה ולא לעבוד עמה. כך למשל , אסרה המשיבה על עורכי העיתון לעבוד עם המבקשת, והמבקשת מוצאת עצמה מובטלת ממעש במשך כל יום העבודה. כמו כן, מסרבת המשיבה לשתף את המבקשת בתורנויות, לערוך סיורים לתלמידים, ואף חסמה את האפשרות הכניסה של המבקשת למחשב. המשיבה מסרבת לתת למבקשת תלושים למזנון ומסרבת לשתפה ביציאת העובדים לנופש. 3. המשיבה טענה כי היא מקיימת את הצו ככתבו וכלשונו, וכי לא הופר כל חיוב אופרטיבי. המשיבה לא פגעה בהיקף משרתה של המבקשת ובשכרה, אך לא היתה עליה חובה לפרסם כתבות של המבקשת מכח אותו צו. 4. בעת הדיון נחקרה המבקשת בחקירה נגדית על התצהיר שהוגש מטעמה. עד המשיבה לא הופיע לדיון ונטען כי הוא סובל מליקוי רפואי, אך לא הובאה כל אסמכתא לכך שאותו ליקוי מונע ממנו לבוא ולהעיד בביה"ד. 5. האם הופר צו ביה"ד, והאם ניתן לקבוע סעד עונשי על פי פקודת בזיון בית משפט? [...] מעיון בצו בית הדין מיום 28.6.01, נראה כי אין הוא זקוק לפרוש כלל. בצו זה קיים חיוב ברור להחזיר את המבקשת לעבודתה אצל המשיבה. עצם החיוב להחזירה לעבודה , מגלם בתוכו גם את חובת תום הלב המונחת ביסוד יחסי העבודה של כל עובד ומעביד. חיוב זה כולל בתוכו את חובת המשיבה להעסיק את המבקשת , ואת זכותה של המבקשת לעבוד בפועל. [...] 9. באשר לעובדות שהוכחו בפני – המבקשת העידה כי פנתה לעורכי המוספים השונים עימם היא עובדת וביקשה לקבל מהם כתבות אך אותם עורכים הודיעו לה כי המשיבה אסרה עליהם לעבוד עם המבקשת. המבקשת העידה עוד כי יזמה רעיונות רבים לכתבות ופנתה לכל עורכי המוספים השונים , אך הם סרבו לעבוד עימה ואף הודיעו כי מדובר ברעיונות טובים אשר ינתנו לכתבים אחרים. עובדות אלה לא ניסתרו ע"י המשיבה. המשיבה הגישה תצהיר תשובה אשר אינו מהווה ראיה כי מצהירו לא הופיע לחקירה נגדית עליו. 10. מהראיות שהובאו בפני עולה כי המשיבה לא איפשרה למבקשת, לממש את זכותה היסודית לעבוד בפועל. המשיבה לא פרשה את צו בית הדין (ככל שהיה צורך לפרשו) כפי שאדם סביר היה מפרש אותו, ועל יסוד החקיקה והפסיקה הענפה בנושא "הזכות לעבוד". לפיכך – אני קובעת כי הצו הופר על ידי המשיבה. [...] 12. בהטלת איסור על עורכי המוספים לשתף פעולה עם המבקשת, ולנהוג בה כבעבר, כמו לגבי כל עובדת אחרת של המשיבה, יש משום פעולה פוזיטיבית של המשיבה המביעה כוונה ברורה שלא לקיים את הצו. המשיבה אכן שילמה למבקשת שכר חודשי על פי הממוצע השנתי של שכרה, אך פגעה על ידי הוראה מפורשת בזכותה לעבוד ובעצם החזרתה לעבודה כמו כל עובדת אחרת מן המניין של המשיבה. 13. אשר על כן אני קובעת כי יש מקום לנקוט בצעדים לפי פקודת ביזיון בית המשפט כלפי המשיבה ולאכוף עליה את ביצוע החלטת בית הדין מיום 28.6.01. במסגרת אכיפה זו אני מורה לה להעסיק בפועל את המבקשת , להורות לגורמים אשר עובדים איתה לשתף עימה פעולה, ולכבד את זכותה לעבוד. הצו חל גם על כל התנאים הנלווים להעסקה לרבות מתן תלושים למזנון, יציאה שנתית לנופש עם יתר העובדים, שיתוף בסיורים, שיתוף בתורנויות ומתן אפשרות כניסה למחשב. 14. החלטה זו תשלח לצדדים בדואר ובפקס. אכיפת הצו תיכנס לתוקפה ממועד קבלת ההחלטה על ידי הצדדים בפקס. אם לא תקיים המשיבה החל ממועד זה את הצו, יוטל עליה קנס של 2,000 ₪ לכל יום אשר בו תימשך הפרת צו בית הדין . 15. המשיבה תשלם למבקשת הוצאות ההליך בסך 4,000 ₪ + מע"מ כשכ"ט עו"ד והוצ משפט וזאת תוך 30 יום ממועד מתן החלטה זו. לקריאת ההחלטה המלאה
article 8: 
אתה תסכם את המאמר הבא במשפט אחד.
 כבר כמה שנים שמבקר הקולנוע האמריקאי רוגר איברט נאבק בסרטן. במהלך המאבק המתמשך איבד איברט את יכולת הדיבור, את חוש הטעם, את היכולת לשתות ולאכול, וגם פניו השתנו ללא הכר. ובכל זאת, במשך כל הזמן הזה, הוא ממשיך לכתוב: על סרטים, אבל לא רק. "כשאני כותב", הוא אומר, "כל הבעיות שלי נעלמות, ואני הופך לאדם שתמיד הייתי". כריס גונס מהמגזין "אסקווייר" מבלה קצת זמן איכות עם איברט (שהיה מבקר הקולנוע הראשון שזכה בפרס פוליצר), ומגיש כתבה שעשויה להביא אתכם לדמעות.  העיתון "אטלנטה פרוגרסיב ניוז" פיטר את אחד מכתביו מפני שזה התעקש להיות אובייקטיבי בדיווחיו.  פייסבוק? טוויטר? באז? החלטתם כבר איזו רשת חברתית מתאימה לכם?  רוברט מקצסני וגון ניקולס, מחבריו של הספר החדש "The Death and Life of American Journalism", מדברים על מותו של הענף ועל מה שלדעתם יסייע להקימו לתחייה (בשתי מלים: סובסידיות ממשלתיות).  שבוע אחרי ש"לה-פיגארו" ו"לאקספרס" הצרפתיים הודיעו שיתחילו לגבות תשלום עבור תכניהם האינטרנטיים, הקימו שני עיתונים אירופיים אחרים, גרמניים הפעם, "חומות תשלום" לאתרי האינטרנט שלהם.  ובינתיים, סקר מקיף של מכון נילסן מגלה ש-85% מגולשי האינטרנט אינם מתלהבים, בלשון המעטה, מלפתוח את הארנק בעת הגלישה.  עורך ה"סאנדיי טיימס" בדימוס, הארי אוואנס, נשא בניו-יורק הרצאה עמוסת פאנץ-ליינים שנגעה בהווה ובעתיד של העיתונות, בחשיבותה של עיתונות חוקרת ובסיבות שלדעתו "חומות תשלום" אינן רעיון מוצלח במיוחד. דאחקה לדוגמה: "להיות עיתונאי כיום זה קלי קלות. כבר לא צריך אפילו לספור את המלים לבד".  לאיסלנד יש תוכנית שאפתנית להפוך לבירה העולמית של העיתונות החוקרת.  ה"וושינגטון פוסט" מסביר מדוע כל-כך קשה להיות עיתונאי באיראן.  חוקים חדשים ונוקשים באזרבייגן ימנעו מעיתונאים לצלם ו/או להקליט אדם ללא אישורו המפורש.  שבע שנים אחרי פרוץ המלחמה בעיראק, מנסה "פרונט ליין" להעריך את חלקם של 3,000 העיתונאים שדיווחו עליה.  מגיש טלוויזיה בן 70 מה-BBC, שהודה בשידור שהרג את המאהב שלו, שגסס מאיידס, נעצר על-ידי המשטרה.  בצל טענות על כך שמקסיקו הפכה לאחד המקומות המסוכנים ביותר בעולם לעיתונאים, מינו השבוע הרשויות תובע חדש שתפקידו לעסוק בפשעים נגד אנשי תקשורת. בקרוב: תובע חדש שתפקידו יהיה לעסוק בפשעים נגד תובעים שעוסקים בפשעים נגד אנשי תקשורת.  ה"שיקגו סאן טיימס" סיפר השבוע לקוראיו על ארוחת הערב הרומנטית של הנשיא אובמה ורעייתו לכבוד יום האהבה. הבעיה: הארוחה נערכה בשנה שעברה.  עיתונאים נפאלים שביקשו לחקור את רציחתו של גמים שה, מו"ל מקומי בכיר, הוזהרו שאם לא יפסיקו לדחוף את האף, גורלם יהיה דומה לזה של המו"ל המנוח.  וגם באריתריאה המצב אינו מזהיר עבור עיתונאים, כפי שאפשר ללמוד מסיפורו של יונאס אמבייה, עיתונאי שעבר בעשור האחרון מסכת של מעצרים והתעללויות, עד שברח מהכלא, ומהמדינה.  עוד עיתונאי שגזר והדביק פעם אחת יותר מדי נכנס לסטטיסטיקה. הפעם מדובר בכתב של ה"ניו-יורק טיימס", שתיבל את כתבות הכלכלה שלו במשפטים שנלקחו באופן קבוע מתוך כתבותיו של עמיתו מה"וול-סטריט גורנל". ועל כך נאמר: גם גנב, וגם טיפש.
article 9: 
אתה תסכם את המאמר הבא במשפט אחד.
האם מיזם החאמסות של עורך "ידיעות אחרונות" רון ירון הוא פרסום סמוי למוצר של זרוע אחרת של הקבוצה? הקדמה: אתמול התפרסם בעיתון שער אחורי בפריסה חגיגית ומיוחדת, שהוקדש כולו לאיור בשחור-לבן של חאמסה. "ידיעות אחרונות מזמין אתכם לצבוע את החאמסה לכבוד החיילים והשוטרים – ולהצטלם איתה", נכתב בכותרת העמוד. משני צדיה הודפסו הכיתובים "נלחמים בטרור" ו"תודה לגיבורים שלנו" (בפונט גדול במיוחד). "הם מגנים עלינו בגופם מדי יום, ונותנים את כל הנשמה כדי שאזרחי ישראל יוכלו, גם בימים קשים של טרור ומהומות, להמשיך בשגרת חייהם. עכשיו אתם יכולים לומר לחיילים ולשוטרים תודה צבעונית במיוחד – מכל הלב", נכתב מתחת לאיור. "אתם מוזמנים לצבוע את החאמסה הגדולה שבעמוד זה, לכתוב את שמכם, להצטלם איתה – ולהעלות את האיור המוכן לפייסבוק ולאינסטגרם של ידיעות אחרונות או ynet, תחת ההאשטג #תודהלגיבורים. גם כיתות, משפחות או קבוצות חברים יכולות לצבוע ולהצטלם יחד. צבעו את החאמסה בעפרונות, בטושים, בצבעים זוהרים או עדינים, לבד או עם הילדים. הכל כדי להראות לאנשי כוחות הביטחון שלנו שגם כאשר הם עומדים אל מול הסכנה – הם אף פעם לא לבד. לא חייבים לצבוע הכל. אפשר להכניס קצת צבע. והעיקר – לשתף". כפי שניתן לראות, מדובר בטקסט שיווקי מובהק, ובעצם הזמנה לקמפיין קידום לכל דבר – כולל ההכוונה המדויקת להפצה ושכפול ברשתות החברתיות השונות. אבל מה מנסים לקדם ב"ידיעות אחרונות" באמצעות הקריאה הנרגשת? מובן שיש כאן המשך של הקו שעליו הוחלט בעיתון לאחר ההפסד בבחירות (הדגשת העממיות וה"פטריוטיות" של העיתון, בניסיון לכבוש בחזרה את לבם של הקהלים שמאסו במלחמתו של "ידיעות אחרונות" בנתניהו), וברור גם כי מילוי ההוראות והפצת החאמסה הצבועה הם למעשה פרסום של העיתון עצמו, שהלוגו שלו מודפס בגדול בראש הדף (שמופץ גם ברשת באמצעות דף הפייסבוק ואתר ynet), בדומה לאופן בו בנקים (למשל) מפרסמים את עצמם על גבי דגל ישראל ביום העצמאות ועל גבי מדבקות פטריוטיות בתקופות מלחמה. אך מדוע הוחלט דווקא על הדרך הביזארית הזו (למרבה האירוניה, סמל החאמסה שאוב בכלל מהמסורת המוסלמית, ומייצג את ידה של פאטמה, בתו של הנביא מוחמד), והאם הדבר קשור לטרנד הצביעה למבוגרים ולעובדה שהוצאת הספרים של "ידיעות אחרונות" מנסה להוביל אותו בישראל? ייתכן, כמובן, שמדובר בצירוף מקרים, אך לאחרונה התפרסמה ב"לאשה" כתבה רחבת היקף על הטרנד המסחרי: "צביעה במקום עצבים: טרנד חוברות צביעה למבוגרים, מרגיע ובריא למוח", ממליצה כותרת הכתבה מ"לאשה" (מגזין מבית "ידיעות אחרונות") שהתפרסמה גם באתר xnet, גם הוא מבית "ידיעות אחרונות". ב"לאשה" הציעו גם שער לצביעה (בתצלום למעלה). "ידיעות אחרונות" גם פרסם קופון שהזמין את הקוראים לרכוש את ספרי הצביעה של הוצאת "ידיעות אחרונות". "המנויים נהנים מטרנד הצביעה העולמי!", נכתב במרכז המודעה לסדרת הספרים, שהוצעו למכירה במחיר מבצע של 19.90 שקל כל אחד (בתנאי שיירכשו בסניפי סופר-פארם). למעשה, גם לצדה של החאמסה עצמה, בשולי הדף, נכתב אתמול כך: "האיור מתוך חוברת תופסים צבע בהוצאת ידיעות-שורות". הכיתוב המסגיר מופיע בחלק מהגליונות - אך נעלם מאחרים. האיור עצמו, אם תהיתם, כולל סמלי המגן-דוד שבמרכזו, לקוח בכלל מאתר התמונות הבינלאומי "שאטרסטוק" וצויר על ידי המאייר דימיטרי פנקובק, תושב בלרוס.
article 10: 
אתה תסכם את המאמר הבא במשפט אחד.
שיטוט אקראי באתר הישראלי של חברת כי"ל עלול ליצור את הרושם שמדובר בארגון חדש שכל ייעודו שמירה על הסביבה. הגרפיקה העדינה של הידיים שעוטפות את הכדור הכחול והלוגו ההייטקיסטי החדש לא משאירים מקום לספק. תחת הלשוניות "קיימות", "אחריות" ו"מחויבות" מתחבאים סיפורים יפים והצהרת כוונות על האופן שבו כי"ל פועלת להגן על הסביבה, והכל עטוף בתמונות של אנשים מחייכים וטבע. רוצים לשחק ב"מכבסה הירוקה"? לחצו על התמונה מה שלא מוזכר שם למשל הוא שמדובר בקונצרן ענק בבעלות עידן עופר, שחברות רבות שבשליטתו מככבות כבר שנים במקומות הראשונים במדד ההשפעה הסביבתית השלילית של המשרד להגנת הסביבה. וכי"ל אינה היחידה. גם האתר של טורבינת הגז "חגית" של חברת החשמל מציגה את אותו הניחוח. בפתח האתר מוצגת תמונה ובה מרבצי דשא גדולים וירוקים ופרות חומות רועות בחופשיות באחו. כאילו במקרה, מאחור, נמצאת תחנת כוח שהמשרד להגנת הסביבה דירג לאחרונה במקום החמישי במדד הפליטות. שמה של "חגית" נכלל גם בין עשרים החברות במדד ההשפעה הסביבתית האחרון. התמונה הפסטורלית של הפרות לא רק שאינה משקפת את מציאות הזיהום, אלא שהיא אף אינה נאמנה למציאות בשטח: הפרות ומרבצי הדשא הודבקו במלאכת פוטושופ גסה, ודי בהגדלת התמונה כדי לראות את התפרים. את אותם התפרים בדיוק, ראה בתחילת החודש כתב "שקוף" דרור גורני, שביקר בכנס של ארגון "מעלה" שבו החברות המזהמות ביותר במשק קיבלו ציון על מאמץ סביבתי. "למרות מטרתו החשובה של הארגון, לא מעט פעמים נראה שדווקא החברות המזהמות ביותר במדינה מקבלות ממנו ציון סביבתי מושלם", כתב גורני, שתיאר כיצד המקום שובץ בעציצים ירוקים ואמירות ריקות שצבעו הכל בצבעי הסוואה.במילים אחרות, החברות המזהמות במשק עושות כל מאמץ כדי לטשטש ולשטוף בירוק את תרומתן לזיהום בארץ. האם הן מצליחות? אספנו ציטוטים מהאתרים של חלק מעשרים החברות במדד המפעלים המזהמים, ומבחר מייצג של ארגוני סביבה וארזנו אותם לחידון – האם מדובר בארגון ירוק, או כזה שרק מעמיד פנים כדי לטשטש את הנזק? היכנסו וגלו. 
article 11: 
אתה תסכם את המאמר הבא במשפט אחד.
בלילה שבו נחתם ההסכם הקיבוצי בין עובדי "מעריב" לבין שלמה בן-צבי, הסתודד הבעלים החדש של "מעריב" עם מקורבו אודי רגונס (בעבר סמנכ"ל "מקור ראשון" וכיום ב"מעריב") ושוחח עימו על חגי מטר, יו"ר ועד העובדים בעיתון. כך טוענת גבי גולדמן, עורכת חדשות חוץ ב"מעריב" וחברת ועד העיתונאים, בתצהיר שהגישה בשבוע שעבר לבית-הדין לעבודה בתל-אביב באמצעות עו"ד אמיר בשה. הנהלת "מעריב" טוענת כי אי-קליטתו מחדש של מטר ב"מעריב" נבעה מהחלטה של עורך מקומוני הקבוצה דאז, יובל היימן, ונבעה משיקולים כלכליים ולגיטימיים בלבד. בארגון העיתונאים דוחים גרסה זו וטוענים כי ההחלטה בעניינו של מטר התקבלה בדרגים הגבוהים של ההנהלה, בשל היותו יו"ר הוועד. "בליל החתימה על ההסכם הקיבוצי, לילה שבו היו שני הצדדים שקועים במו"מ קדחתני שהסתיים בשעה שש בבוקר, נתקלתי בסצינה שעוררה את חשדי", מצהירה גולדמן. "בנקודה מסוימת, שבה הצוותים התפצלו להתייעצויות ודיונים פנימיים, הסתובבתי אנה ואנה במשרד הגדול (בחיפוש אחרי שירותים), כאשר לפתע מצאתי עצמי עומדת מול שלמה בן-צבי, מבעלי המשיבה, ויד ימינו אודי רגונס, כיום סמנכ"ל במעריב, שהסתודדו בקצה של מסדרון מרוחק. "ניכר היה כי השניים חיפשו את המקום המבודד ביותר במשרד הגדול שבו נוהל המו"מ, משרדם של צלמאיר, פילוסוף, טולדנו, באי-כוח המשיבה דאז, וכל שפת הגוף שלהם רמזה כי מדובר בנושא חשוב ומתוח. חייכתי אליהם לשלום והמשכתי בדרכי, אולם הסקרנות העיתונאית שלי גרמה לי להשתהות מאחורי כוננית ספרים כדי לנסות לשמוע מה הביג דיל. עמדתי שם כדקתיים, ולמרות שלא שמעתי משפטים שלמים, הצלחתי בבירור לשמוע שם שחזר בשיחתם שוב ושוב – חגי מטר. "אני זוכרת היטב כי חזרתי לחברי בתחושה קשה שלפיה משרתו של חגי מטר בסכנה מוחשית. התלבטתי אם לחלוק עימו ועם היתר את המידע, והחלטתי שלא לעשות כן, כדי שלא להוסיף עוד דאגה אחת לדאגות הרבות שהעכירו את מצב רוחנו באותו לילה, ומתוך אמונת תם כי מעסיק שרוצה בטובת העובדים לא יפטר יו"ר ועד בזמן מאבק עובדים. בדיעבד אני מצרה על כך שלא אמרתי דבר". לטענת גולדמן, מטר היה "הרוח החיה מאחורי התארגנות העיתונאים במעריב עוד מיומה הראשון", ואי-קליטתו מחדש גרמה נזק לוועד. בוועד "מעריב" נותרו רק שני חברים פעילים, היא והכתב יובל גורן, ושניהם "כורעים תחת העומס, הן האובייקטיבי והן הרגשי". לטענתה, "נסיונות רבים לגייס חברים חדשים לוועד נתקלו בתגובות מהססות, מכיוון שאנשים חוששים מגורל דומה כשל חגי מטר. אני עצמי הרגשתי לא פעם, בהולכי במסדרונות מעריב, כאילו על מצחי מצוירת מטרה, ואף הבעתי בפני חברי ובפני ארגון העיתונאים וההסתדרות חשש שיפטרו אותי כמו שפיטרו את חגי". גולדמן מציגה תמונת מצב עגומה, שבה בשבועות האחרונים "כל הישגי מאבק העיתונאים מתמסמסים". לטענתה, מאז החתימה על ההסכם הקיבוצי, הנהלת "מעריב" "התנהלה כיריבה של הוועד ולא כפרטנרית ליחסי עבודה קיבוציים". גולדמן טוענת כי חברי הוועד נאלצו לרדוף אחר ההנהלה כדי לשמוע ממנה על כוונותיה; כי ההנהלה סירבה לנהל מו"מ עם הוועד; וכי ההנהלה פנתה לעובדים בהסכם הקיבוצי והציעה להם לעבור לחוזה אישי "בשכר ובתנאים נמוכים יותר ולא – יבולע להם באמצעות פיטורים". לדבריה, ניכר חוסר תום הלב של הנהלת "מעריב", שביד אחת מבקשת לפטר עובדים מאורגנים ומנגד הבעלים בן-צבי מודיע כי החברה נמצאת על סף רווחיות, כפי שדווח באתר זה. גולדמן עתידה להיחקר על תצהירה בדיון שיתקיים מחר בבוקר בבית-הדין. 21961-11-12
article 12: 
אתה תסכם את המאמר הבא במשפט אחד.
 השבוע עסקה התקשורת רבות בעדותה של המיליארדרית שרי אריסון, בעלת השליטה בבנק הפועלים, ולפיה היא שומעת קולות ומקבלת מסרים על העתיד להתרחש בעולם ופועלת בהתאם לכך. עמנואל רוזן משוחח עם נחמיה שטרסלר, פרשן כלכלי ב"הארץ" ובערוץ 2, ועם חברת-הכנסת לשעבר זהבה גלאון (מרצ) על הסיקור שקיבלה אריסון. האם יש מקום לדאגה כתוצאה מהתבטאויותיה של אריסון? האם המתקפה על אריסון נובעת מכך שהיא אשה, והאם התקשורת הגזימה בביקורתה?  אף ערוץ לא רכש בינתיים את זכויות השידור לליגת הכדורגל הבכירה בישראל. עמנואל רוזן משוחח על כך עם שלומי ברזל, עורך מדור הספורט ב"הארץ", ועם אורי שילה, מנכ"ל ההתאחדות לכדורגל. האם המשבר הכלכלי אשם במצב? האם האשמה בהתנהלות ההתאחדות לכדורגל, או אולי האשם דווקא באייל ברקוביץ, פרשן בשידורי הליגה המעביר ביקורת חריפה על רמת השחקנים?  אורלי אזולאי על ברק אובמה ועמנואל רוזן על נוחי דנקנר ושרי אריסון.
article 13: 
אתה תסכם את המאמר הבא במשפט אחד.
אמיתי זיו, כתב התקשורת של "דה-מרקר", התייחס היום לדברים שאמר שאול אמסטרדמסקי בראיון ל"העין השביעית" בתחילת החודש לרגל זכייתו בפרס סוקולוב. אמסטרדמסקי הוא כתב העיתון הכלכלי המתחרה, "כלכליסט". זיו פירסם את הדברים ב"מכתב פתוח" שאליו הפנה מחשבון הטוויטר שלו (לקריאת המכתב המלא). אחרי שהחמיא לעמיתו על עבודתו העיתונאית, ולפני שחתם את דבריו בשבחים נוספים, כתב זיו: "תהיתי קצת על האמירה שלך בעין שדה-מרקר עיתון ימני מאוד. הם הסוו את זה יופי, אבל זה עיתון ימני מאוד. זו קביעה מאוד משונה בעיני", מאחר ש"דה-מרקר" "העלה על נס את המודל הסקנדינבי" ועוסק ב"משכורות העתק של בכירי המשק", "שילוב חרדים וערבים בשוק העבודה", "אי-השוויון והעוני". "ואם אנחנו כזה עיתון ימני, עיתון של טייקונים יעני", כותב עוד זיו, "איך תסביר את זה שהבנק הגדול במדינה הפעיל עלינו חרם פרסומות ארוך? ואחר-כך חברת הסלולר הגדולה במדינה, ורשת הקמעונות הגדולה במדינה? וכל אותה תקופה המשיכו לזרום התקציבים של אותם גופים לעיתון שלך". עוד הוסיף זיו: "האם יש איזה שמאלן כלכלי שלא מקבל אצלנו אינצים? שלי יחימוביץ, יוסי זעירא, מומי דהן וכל שם אחר שתעלה – קיבל ומקבל אצלנו נייר בנדיבות יותר מבכל עיתון אחר. ובוא נדבר רגע על המחאה החברתית. איפה אתם הייתם? כי אני יודע איפה אנחנו היינו – בשדרה. דה-מרקר תמך ללא סייג במחאה החברתית. גליונות הארץ חולקו חינם לאוהלים, ואפילו הוצאנו גליון מחאה מיוחד שחולק בהפגנות". זיו התייחס גם להתבטאות אחרת של אמסטרדמסקי: "לא מבין את האמירה שלך לגבי זה שדה-מרקר מנסה להסוות את המסר שלו", כתב זיו, "זו אמירה מתנשאת, לאמור: אל תאמינו להם, אני יודע מאיזה חומר הם עשויים באמת. אפשר להאשים את דה-מרקר בהרבה דברים, אבל אי-אפשר להאשים אותנו שאנחנו מעבירים מסרים מעורפלים. כשכתבים בעיתון, ואני ביניהם, נפגשים עם בכירים במשק, אם כבר, מאשימים אותנו בבולשביזם, לא בהיפר-קפיטליזם". לבסוף כתב זיו על יחסו של העיתון שבו הוא כותב לסוגיית האיגודים המקצועיים: "אני יודע, אני יודע. העבודה המאורגנת. אודה ולא אבוש. בנושא הזה דה-מרקר לוקח עמדה שאינה מתיישבת עם עמדת הסתדרות העובדים. אני לא מסקר את עובדי הנמל וחברת החשמל (תודה לאל), אבל כמי שכן מסקר את נושא הדואר ובמידה פחותה את מכון התקנים, אני גאה בעמדה שהעיתון לוקח כנגד הוועדים החזקים. בעיני זו אחת מבעיות היסוד במשק. באותה נשימה אזכיר שעמדנו דווקא לצדם של עובדי HOT ופלאפון ושרוב כתבי דה-מרקר בעצמם מאוגדים".
article 14: 
אתה תסכם את המאמר הבא במשפט אחד.
הסיפור הגדול של השבוע בתחום המדיה הוא ללא ספק פרשת הפלגיאט שבה מצאה את עצמה מעורבת מאורין דאוד, בעלת הטור הנודעת של ה"ניו-יורק טיימס". בטורה מיום ראשון האחרון (17.5.09) עשתה דאוד שימוש בכמה שורות שנלקחו מבלוג האקטואליה "Talking Points Memo", ולא נתנה קרדיט לגוש מרשל, האיש שכתב אותן. דאוד הנבוכה התנצלה, ואמרה שזה היה בטעות, ומרשל האבירי כתב בבלוג שלו שמבחינתו מדובר במים מתחת לגשר. ובכל זאת, התקשורת חגגה את הסיפור הזה לדעת. הסיבה? במשך תקופה ארוכה ה"טיימס" מתלונן על כך שהאינטרנט בוזז את חומריו. עכשיו, כשה"טיימס" סוף-סוף נתפס בוזז חומר שמקורו באינטרנט, האינטרנט פשוט לא יכול היה להתאפק מלפצוח בחגיגות.  דאוד נתפסת על חם על-ידי קורא ערני של גוש מרשל >> דאוד מתנצלת ואומרת שזה לא היה בכוונה >> גוש מרשל סולח לדאוד בבלוג שלו >> האינטרנט חוגג את עצמו לדעת >> ענף הירחונים ממשיך לגסוס. דו"ח שמסכם את המחצית הראשונה של 2009 פורסם השבוע ומלמד שמגזיני אמריקה סובלים מירידה של 23% בהכנסות ממכירת מודעות לעומת אשתקד. רק שמונה ירחונים, מבין 118 שנכללו בדו"ח, דיווחו על עלייה כלשהי בהכנסות (רובם עוסקים בכושר, אחד עוסק בחקלאות, ואחד בציד). הסובלת הגדולה מכולן היא ענקית המגזינים Conde Nast, שצפויה להפסיד השנה מיליוני דולרים. זו החברה שמוציאה, בין השאר, את "ווג", "GQ" ואת ה"ניו-יורקר". בין הירחונים של החברה שנמצאים במצב הגרוע ביותר אפשר למצוא את "Wired", שאצלו חלה ירידה של 50% במספר המודעות. מו"ל העיתון סיפר ל"ניו-יורק טיימס" שהתוכנית שלו להצלת הספינה מטביעה כוללת בעיקר תפילה וציפייה לנס.  הנתונים העגומים >> ב-"Wired" מתפללים לנס >> מגזין אחר שאיום סגירה ממשי מרחף מעל ראשו הוא "Paste", מגזין מוזיקה שיוצא באטלנטה ורואה אור ברחבי העולם בכ-200 אלף עותקים בחודש. במאמץ אחרון להציל את מקום העבודה שלהם פנו העורכים לקוראיהם כשהם, פחות או יותר, מתחננים לתרומות. לעזרת "Paste" נחלצו 75 אמנים, וביניהם להקות ידועות דוגמת The Decemberists, Indigo Girls ו-She & Him, שהסכימו לתרום משיריהן לקוראים שיכניסו יד לכיסם כדי להציל את העיתון.  פרטי הקמפיין להצלת "Paste" >> נמצא מודל כלכלי שיציל את העיתונות: גברת אמידה העונה לשם לואיסה שילמה 13 אלף דולר כדי לכתוב בלוג ב"הפינגטון פוסט". התפקיד הנחשק נמכר במכירה פומבית, והכסף ייתרם לצדקה. מדוע הסכימה לואיסה לשלם עבור התפקיד? "אריאנה הפינגטון היא האלוהים שלי, ואני משתחווה לה", סיפרה לאתר הרכילות "Gawker". "חוץ מזה, ההפינגטון פוסט נראה כמו מקום טוב להתחיל בקריירת כתיבה". אם עוד כמה עשירים משועממים ילכו בעקבותיה, אפשר יהיה להתחיל לדבר על היחלצות מהמשבר.  הסיפור ב"Gawker" >> טרנד הטוויטר עדיין מסרב לגווע, וכעת, משפשט ואחז גם בעיתונות המסורתית, נשאלת השאלה: על-פי אילו קודים אמורים לנהוג עיתונאים מכובדים בעודם מעדכנים את המזדנבים שלהם בזוטות שאורכן לא יותר מ-140 תווים? על-פי ממצאיו של גו סטראפ, שהתפרסמו ב"אדיטור ופבלישר", בין העיתונים שנוהגים חומרה יתרה עם כתביהם בכל הנוגע לכתיבה בפלטפורמות בלתי רשמיות אפשר למצוא את ה"וול-סטריט גורנל", ה"וושינגטון פוסט" וה"לוס-אנגלס טיימס". ה"ניו-יורק טיימס", לעומת זאת, מחמיר פחות. כתוצאה מכך, מספר סטראפ, כבר הספיק העיתון לסבול מכמה מקרים שבהם דלף לטוויטר מידע מישיבות המערכת.  מאמרו של סטראפ ב"אדיטור ופבלישר" >> אחרי עיתוני ה"מטרו", מגיע תורו של עיתון ה"טקסי". בהודו הושק השבוע "MumBaee", עיתון חדש שיוצא לאור בלמעלה מ-30 אלף עותקים על-ידי איגוד נהגי המוניות של מומבאי, ומחולק חינם לנוסעי צי הרכב העצום שלו.  הידיעה ב"אינדיה ניוז" >> חביב המדור, איש התקשורת הפופולרי גלן בק, שנוטה לזרוע היסטריה, להפיץ תיאוריות קונספירציה ולפרוץ בבכי במסגרת תוכניתו בערוץ פוקס ניוז, התארח השבוע בתוכנית "The View" וקיבל על הראש מחבורת הקצקעס שיושבות בפאנל. בין השאר כונה בק על-ידי וופי גולדברג "A lying sack of dog mess", שזו הדרך האמריקאית להגיד למישהו בטלוויזיה שהוא חתיכה של חרא. משם זה רק הלך והידרדר.  וופי אומרת לגלן בק מה היא חושבת עליו >>
article 15: 
אתה תסכם את המאמר הבא במשפט אחד.
בג"ץ 8091/06 בפני: כבוד השופט ד חשין העותרים: 1. נ.ט.ו. רשתות גלובליות (ישראל) בע"מ 2. N.T.V Hungry Commercial Limited Liability Company נ ג ד המשיבים: 1. שר התקשורת 2. המועצה לשידורי כבלים ולשידורי לווין 3. ערוצי זה"ב ושות 4. מת"ב-מערכות תקשורת בכבלים בע"מ 5. תבל-תשדורת בינלאומית בישראל בע"מ 6. די.בי.אס. שרותי לווין (1988)בע"מ 7. וש טלקנל בע"מ עתירה למתן צו על תנאי וצו ביניים העותרת 1 היא נציגה בישראל של העותרת 2, חברה זרה המפעילה את ערוץ NTV-MIR, (להלן: הערוץ). העותרות מבקשות צו על תנאי המורה למשיב 1 לנמק מדוע לא יעניק להן, באמצעות משיבות 6-3, היתר לכלול פרסומת ישראלית בשידורי הערוץ. כן מבקשות הן צו על תנאי שיורה למשיבה 2 (להלן: המועצה) לשקול מחדש את החלטתה האוסרת על הערוץ להמשיך ולשלב פרסומות ישראליות בשידוריו, ולהאריך את המועד שנקבע להפסקת שידור פרסומות אלו. כן התבקש צו ביניים, שיורה למועצה שלא לאכוף על משיבות 3-6 את החלטותיה האוסרות על הערוץ שידורי פרסומת ישראלית, ויורה גם לאחרונות שלא לבצע החלטות אלה. העתירה באה בעקבות ס 6כד(א) לחוק התקשורת (בזק ושידורים), תשמ"ב-1982 הקובע כי בעל רישיון כללי לשידורי כבלים לא יכלול פרסומת בשידוריו ובעקבות בג"ץ טלקנל בו הורה בג"ץ לערוץ RTVi (המיועד בעיקר לציבור בישראל או לחלק ממנו) על איסור פרסומת, לאחר מתן 3 חודשי התארגנות, שבעקבותיו הודיעה המועצה למשיבות 3-6 כי הן נדרשות לפעול להפסקת שידורי פרסומות ישראליות גם בערוץ NTV, עד 4.10.2006. בית-המשפט העליון דחה את הבקשה למתן צו ביניים ופסק כי: הנחת המוצא היא, כי שידורי ערוץ NTV מיועדים בעיקרם לציבור בישראל או לחלק ממנו. משכך, ולאור בג"ץ טלקנל, אין הערוץ רשאי לכלול בשידוריו פרסומות ישראליות. לפיכך, אין מקום ליתן צווי ביניים כמבוקש, שכן הדבר יאפשר לערוץ NTV להמשיך ולשדר פרסומות ישראליות בניגוד לחוק. מסקנה זו מתחזקת לאור ההפליה שתיווצר אם יינתן הצו המבוקש, בין ערוץ NTV לערוצים זרים אחרים, שהאיסור לשדר פרסומות ישראליות חל אף עליהם. אין דומה הפליה פסולה זו להבחנה הכשרה והמותרת שבין ערוצים אלה לבין הערוץ שמפעילה טלקנל, בהיות האחרון ערוץ ייעודי, המורשה לפי חוק לשדר פרסומות. אף בקשת העותרות לדחות את המועד שהחל ממנו אסור יהיה לערוץ לשדר פרסומות ישראליות נדחתה, שכן נמצאים אנו מעבר לתקופת שלושת החודשים שבהם היה על העותרות להתארגן לקראת אכיפת האיסור על שידור פרסומות ישראליות בערוץ. היעתרות לבקשת העותרות תיצור הפליה בין הערוץ לבין ערוצים אחרים, שנאלצו להסתפק בשלושה חודשי התארגנות. סיכויי העתירה קלושים ככל שהיא נוגעת לבקשה להתיר שידור פרסומות ישראליות עוד בטרם נתן המשיב 1 החלטה בעניין זה. אשר למאזן הנוחות, אין צורך להכריע במחלוקת שבין העותרות לבין טלקנל בעניין זה. האיסור על שידורים המיועדים בעיקרם לציבור בישראל או לחלק ממנו, אינו מופנה אך כלפי העותרות, אלא על כל ערוץ המשדר שידורים כאלה. לפיכך, אף אם נניח כי הערוץ ייפגע כתוצאה מהאיסור על שידור פרסומות ישראליות, הרי שפגיעה זו היא בבחינת תוצאה טבעית של אכיפת החוק. בדיוק לשם מזעור פגיעה אפשרית מעין זו נועדו 3 חודשי ההתארגנות. לקריאת פסק הדין המלא
article 16: 
אתה תסכם את המאמר הבא במשפט אחד.
האירוע הגדול הראשון שצריכה הייתי לסקר ככתבת "די-צייט" שזה עתה הגיעה לישראל היה הטבח שביצע ברוך גולדשטיין בחברון. כבר אז הבחנתי באופיים המיוחד של דיווחי הטלוויזיה הישראלית. במשך ימים שלמים שודרו דיווחים מיוחדים על הנושא, אותן תמונות זוועה הוצגו שוב ושוב לפרטי פרטיהן. אופי דומה לובש סיקורן של התקפות מחבלים על אזרחים ישראלים – מוצגים צילומים ארוכים וקלוז-אפס ממקום התרחשות הרצח. לאחר רצח רבין ראיתי כיצד נוטלת על עצמה הטלוויזיה את תפקיד הפסיכותרפיסט של עם שלם. מי שהיה משותק מרוב אבל יכול היה להשתתף בהתרחשויות ולהתייחס יום ולילה מול המסך הקטן. העובדה שמהדורת "מבט" עוסקת במשך קרוב לשעה אך ורק בהתרחשויות בישראל ובאזור נותנת לצופה, לעתים קרובות, את התחושה שהוא נמצא במרכז העולם. העורכים במערכת לענייני פנים נאלצים להזכיר מדי פעם שיש סכסוכים, משברים קואליציוניים או בחירות גם במקומות אחרים בעולם.   מרחק זה מכביד במדינה שבה החדשות נשמעות מדי שעה, אפילו בזמן נסיעה באוטובוס ציבורי. אכן, קורה כאן לא מעט, אולם גם כלי התקשורת מדווחים הרבה מאוד. שני העיתונים היומיים הגדולים, "ידיעות אחרונות" ו"מעריב", נאבקים על התפוצה, ומאבק זה משתקף, כמו בכל מקום, בעיקר בכותרות צעקניות ולאו דווקא בעליית רמת הכתיבה העיתונאית. פירושו של דבר הרבה "בלה-בלה", שבארצות אחרות מופץ על-ידי "העיתונות הצהובה". מאידך, אין בישראל, למרבה המזל, אף לא עיתון אחד מסוג ה"בילדצייטונג" הגרמני או "הסאן" האנגלי. לעיתונות ה"בלה-בלה" יש לשייך, בעיני, גם את העיסוק הרעשני במשפחת נתניהו. אין ספק שראש הממשלה, הדוגל בסגנון פוליטי פסבדו-אמריקאי, הביא זאת על עצמו. אולם, אפילו כמשקיפה מן הצד אינני יכולה להשתחרר מהחשד שאילו היה זה שמעון פרס שהיה מבזבז 3,000 דולר בבית-מלון בדאבוס, היתה לכך תהודה פחותה בהרבה. במקרה זה, ייתכן שהגישה התקשורתית השלילית, שנתניהו כה מרבה להתלונן עליה, מילאה בכל זאת תפקיד מסוים, אם כי קטן, שכן יש מספיק סיבות אחרות, ראויות, לדיווח ביקורתי. התחרות על התפוצה מוליכה, לעתים, לפרסום סנסציות שהאקטואליות שלהן אינה עולה על 24 שעות. אולם כיוון שידיעות ישראליות המוצגות כחשובות מאומצות כמעט מיידית על-ידי כתבי העיתונות הבינלאומית, מופיעים בתקשורת האירופית והאמריקאית דיווחים על אודות אירועים שכבר אינם אקטואליים. לדוגמה, דיווח על ראיון עם פרופ זאב מעוז, מנהל המכון ללימודים אסטרטגיים באוניברסיטת תל-אביב, שבו הוא מתייחס במלוא הרצינות לאפשרות של פוטש צבאי בישראל, הופיע ביומון הגרמני "פרנקפורטר אלגמיינה צייטונג", אף שבאותה עת שוב לא זכה כלל לתשומת לב ציבורית. דיווח זה הוביל לקריאה טלפונית אלי ממרכז השבועון "די-צייט" בגרמניה, שעורכיו רצו מאמר מפורט בנושא לשבוע לאחר מכן. לאחר כמה וכמה שיחות עם "יודעי דבר", אושר לי את אשר כבר שיערתי קודם לכן: שהנושא הוא "זבוב שתוחלת חייו היא יום אחד", כפי שאופייני לתנאי התקשורת הישראלית. אך כיצד להבהיר זאת למערכת שבועון הבית שלי, שעורכיו קראו זה עתה על הנושא בעיתון היומי החשוב בגרמניה? לא כל מה שהתקשורת הישראלית מייצרת מדי יום ביומו הוא באמת "אקטואלי" כפי שהוא מוצג. לעבוד ככתבת חוץ עבור שבועון מסוג "די-צייט" משמעו לדווח על התפתחויות ארוכות טווח. אולם, משום שכל העת מועברים מישראל כל-כך הרבה דיווחים אקטואליים, עלי ללחוץ על המערכת בהמבורג שוב ושוב שגם לה כדאי לפרסם נושאים חשובים שהם עדיין בלתי ידועים, ושאנחנו יכולים להדפיסם ראשונים. ברם, אם מתפוצץ מטען חבלה או יש התנגשויות אלימות, אין ברירה אלא להזיז מאמר מתוכנן על תום עידן הקיבוצים או על הקוניקטורה בתחום הטכנולוגיה המודרנית, לטובת המצב ה"אקטואלי באמת". גיזלה דאכס היא כתבת השבועון הגרמני "די-צייט" בישראל גיליון 9, יוני 1997
article 17: 
אתה תסכם את המאמר הבא במשפט אחד.
בדירתה של השחקנית אלפרידה ריטר, שזה עתה חזרה מרוסיה. מזוודות פרוקות למחצה. העיתונאים פיקסל, פייגל והלברשטאם מנופפים בזרועות ומציפים אותה בשאלות. שלושתם ביחד (בערבוביה): יש לך סימנים של הנאגאייקות [שוט רוסי]? בואי תראי אותם? אנו רוצים פרטי פרטים, details. איך הייתה המוסקוואיות? מה הרשמים שלך? את בוודאי סבלת נורא, את שומעת, בוודאי ס ב ל ת? פיקסל: תארי כיצד התייחסו אליך כאל אסירה! פייגל: אנא ספרי על רשמייך עבור מהדורת הערב! הלברשטאם: תארי עבור מהדורת הבוקר מה הייתה האווירה בדרך חזרה! אלפרידה ריטר (במבטא צפון גרמני ובחיוך): רבותי, אני מודה לכם על העניין הרב, זה באמת נוגע ללב, שהווינאים האהובים שלי שמרו את אהדתם אלי. אני מודה לכם מכל הלב, שכל כך טרחתם באופן אישי. הייתי בשמחה גם מחכה עם פריקת המזוודות, אולם אינני יכולה לומר לכם אלא שהיה מאוד מאוד מעניין, ששום דבר רע לא קרה לי ושהנסיעה חזרה היתה אמנם ארוכה, אבל אפילו לא במקצת קשה, ושאני (בטון שובב) מאוד שמחה להיות שוב בווינה האהובה. האלברשטאם: מעניין—כלומר הנסיעה חזרה היתה ארוכה—את מוכנה להודות בכך? פייגל: היא אמרה קשה. פיקסל: חכו רגע, את ההקדמה כתבתי כבר במערכת—רק רגע—(כותב)—מיסורי השבי הרוסי נפדתה, ולאחר נסיעה ארוכה וקשה הגיעה סוף-סוף ליעדה. האמנית הגירה דמעות שמחה, ביודעה על היותה שוב בעירה האהובה וינה. אלפרידה ריטר (מאיימת עם האצבע): דוקטור שלי, דוקטור שלי, את זה לא אמרתי, להיפך, אני אמרתי שבכל הקשור אלי אינני יכולה להתלונן על כלום. פיקסל: אהה! (כותב) האמנית מתבוננת כעת אחורה בשוויון נפש אירוני מסוים על מה שעבר עליה. אלפרידה ריטר: אבל מה זה?—אני חייבת לומר—לא, דוקטור, אני מזועזעת. פיקסל (כותב): אבל אז—כשהמבקר רענן את זיכרונה, היא ביטאה זעזוע. במלים נרגשות תארה ריטר כיצד ניטלה ממנה כל אפשרות להתלונן על היחס לו זכתה. אלפרידה ריטר: אבל דוקטור, מה אתה מנסה לעשות?—אני בשום אופן לא יכולה לומר... פיקסל: היא אפילו לא יכולה לומר. אלפרידה ריטר: אבל באמת—אני לא יכולה באמת לומר. הלברשטאם: אבל באמת, את לא יודעת שאפשר לומר הכל?! חברה יקרה, הביטי, קהל הקוראים רוצה לקרוא, את מבינה. את י כ ו ל ה לומר. אצלנו בוודאי, ברוסיה אולי לא, כאן תודה לאל יש זכות דיבור, לא כמו ברוסיה. כאן השבח לאל ניתן לומר הכל על המצב ברוסיה. האם ברוסיה התעניין עיתון כלשהו בך כמו כאן. נו אז! פייגל: ריטר, גלי תבונה. האם את חושבת שקצת פרסומת תזיק לך במקום שבו את עוד מתכוונת להופיע? נו אז! אלפרידה ריטר: אבל רבותי—אני לא יכולה—זה הרי מצוץ מהאצבע—לו הייתם רואים זאת בעצמכם—לו הייתה לי אפילו תלונה מזערית על הצקות ברחוב או במשרדים —אתם מעלים על דעתכם שהייתי שותקת? פיקסל (כותב): רועדת עדיין מהתרגשות, נזכרת ריטר כיצד ההמון ברחוב מעך את אצבעותיה, כיצד הציקו לה במשרדים כאשר העזה להביע תלונה מזערית וכיצד היא היתה חייבת לשמור על שתיקה בנוגע לכל החוויות האיומות הללו. אלפרידה ריטר: אבל דוקטור, אתה חומד לצון. אני יכולה לומר לכם אפילו שהשוטרים באו מאוד לקראתי, הושיטו יד היכן שיכלו. לא היתה לי בעיה כלשהי לצאת החוצה לכל מקום שרציתי, ולחזור הביתה אחר כך, אני מבטיחה לכם, לו הייתי מרגישה אפילו לשנייה אחת כאסירה... פיקסל (כותב): האמנית מספרת, שבמקרה אחד כאשר היא ניסתה לצאת החוצה, באו השוטרים לקראתה, אחזו בה בידה והחזירו אותה הביתה, ושלמעשה חיה חיי אסירה... אלפרידה ריטר: כעת אני באמת כועסת—אין זו אמת רבותיי-אני מוחה! פיקסל (כותב): היא באמת כעסה, בהיזכרה בחוויות אלה, במחאותיה חסרות הטעם. אלפרידה ריטר: אין זו אמת רבותיי! פיקסל (כותב): לא אמת? מה זאת אומרת לא אמת? כל מלה שכתבתי יצאה מפיך. מערכה ראשונה, תמונה 14, מתוך "ימי האנושות האחרונים: טרגדיה בחמש מערכות עם פתיח ואחרית דבר" מאת קארל קראוס, בתרגומה של ד"ר איריס רחמימוב מאוניברסיטת תל-אביב, מובאת כאן באדיבות האוניברסיטה Karl Kraus, Die Letzten Tage der Menschheit: Tragödie in fünf Akten mit Vorspiel und Epilog Edition 1926 (Die Fackel Wien, Leipzig) מה שנשמיד / אורן פרסיקו מי שצורך תקשורת באופן ביקורתי, חב חוב עצום לקרל קראוס גם אם מעולם לא קרא מילה אחת שכתב
article 18: 
אתה תסכם את המאמר הבא במשפט אחד.
חברות וחברים, בדרך לניצחון נוסף באחד המאבקים שלנו! דיווחנו לכם על זה ראשונים עוד כשזה היה בתנור, אך כעת זה סופי: מבקר המדינה קובע בדוח רשמי כי על כל איש ציבור לפרסם מדיניות למחיקת פוסטים ביקורתיים בדפיו הציבוריים, וכי חסל סדר חסימה שרירותית!  השנה אספנו יחד אתכם מידע על פוליטקאים שחוסמים אזרחים בעמודי הפייסבוק שלהם – ללא אזהרה מראש, וללא כל סיבה מוצדקת. כלומר מגיבים שלא התבטאו באלימות, אלא רק העבירו ביקורת מנומסת או שאלו שאלות – אוידו מדפים שאנו מממנים באמצעות כספי מיסים. אותם גולשים נחסמו מדפים שלא דנים בהם על עיצוב הסלון, אלא על התנהלות ציבורית. פנינו לוועדת האתיקה של הכנסת בנושא – וחסמו אותנו. עיתונאים אחרים? צחקו עלינו. לבסוף ערכנו סקר חסימות גדול יחד עם אסתי סגל, ופנינו למבקר (יחד עם רבים אחרים שנחסמו). כעת מבקר המדינה מתקין כללים דיגיטליים מעולים! "מניעת ביקורת לא נוחה לאיש הציבור או לגוף הציבורי" הוא אומר, אך אינה סיבה המצדיקה חסימה. לדברי המבקר, יש לנקוט תחילה ב"אמצעים שפגיעתם בחופש הביטוי פחותה, כמו מתן אזהרה או חסימה מוגבלת בזמן". המבקר קבע כי על גוף ציבורי או איש ציבור המפעיל דף פייסבוק ציבורי לפרסם מדיניות בדבר השימוש בדף ולקבוע נהלים. "על נוהלי השימוש לעלות בקנה אחד עם הזכות לחופש הביטוי ולכלול אמצעי תגובה מידתיים שיינקטו נגד המפרים את מדיניות השימוש בדף, כגון אזהרה קודם מחיקה או חסימה לזמן מוגבל בתגובה על ההפרות הראשונות". עוד הוא קובע שהסנקציות צריכות להיות מנומקות ויש לתעד את הטלתן. הכנסת והפוליטיקאים עלולים לא לאמץ את הנחיות המבקר בנושא. אך כעת עתירה שתוגש לבית המשפט בנושא תוכל להישען על פסיקתו! במיוחד מול שרים וראשי ערים (מול הח"כים פסיקת המבקר היא יותר בגדר המלצה, בניגוד לרשות המבצעת). אז מי מרים את הכפפה?   
article 19: 
אתה תסכם את המאמר הבא במשפט אחד.
אם תמונה שווה אלף מלים, אולי אפשר להסתפק בטקסט? מתברר שזאת עמדתו של ה"ניו-יורק טיימס". קוראיו של העיתון האמריקאי יכלו לקרוא שאת השער של הגיליון החדש של "שרלי הבדו" תעטר דמותו של הנביא מוחמד, בעינו דמעה, בידיו השלט "Je suis Charlie" ומעליו הכיתוב "הכל נסלח". אבל את הקריקטורה עצמה לא יכלו לראות. המאמר של רייצל דונאדיו מה-12.1.15 מתאר את ישיבת המערכת של 25 הניצולים מהטבח בשבועון הסאטירי, שהתנהלה במשרדי העיתון "ליברסיון", שהתנדב לספק את האכסניה הזמנית. בסיום הישיבה המוצלחת, כותבת דונאדיו, "בשמחה אם גם באירוניה", הם פרצו בקריאות "אללהו אכבר". המאמר מלווה בשלוש תמונות, באחת מהן נראים הניצולים העמלים על הגיליון שיודפס בחמישה מיליון עותקים, במקום 60 אלף שבשגרה. אבל הקריקטורה שבמרכז העניין, כמו גם הקריקטורות האחרות של מוחמד שפירסם "שרלי" בעבר, אינן ביניהן. צריך סיבה טובה כדי לא לכלול את הקריקטורות בכתבה הזאת ובדיווחים השונים על הפיגוע. האם הסיבה של ה"טיימס" היתה טובה דייה? רבים חשבו שלא. האומבודסמן של העיתון, מרגרט סליבן, הקדישה שני טורים לעניין. את ההחלטה לא לפרסם קיבל העורך הראשי דין באקט, היא כותבת, ונימק זאת כהתחשבות בקוראים: "יש לנו סטנדרט שמשמש אותנו נאמנה כבר זמן רב: יש הבדל בין עלבון שלא לצורך לבין סאטירה. רוב הקריקטורות הן עלבונות שלא לצורך". באקט הכחיש כי מדובר בכניעה לפחד מפני פעולת תגמול או דאגה לשלומם של אנשי ה"טיימס" ברחבי העולם. התייעצתי עם אנשי הדסק הבינלאומי, סיפר העורך, ואלה אמרו שהם אינם חוששים. ההחלטה היתה עקרונית, הצהיר. אפשר להבין זאת: ה"טיימס" לא היה מוצא לנכון לפרסם קריקטורות כאלה בימים כתיקונם, אז מדוע היום? אלא שאם אפשר להצדיק את אי-הפרסום של הקריקטורות הקודמות של "שרלי" בדיווחים לאחר הפיגוע, כאשר הפוקוס החדשותי היה הטבח עצמו והתמונה המרכזית היתה זירת האירוע רווית הדם, הרי כאשר במוקד נמצא הגיליון החדש, הדיווח ללא השער המדובר מעורר תחושת צדקנות יותר מאשר כבוד לקוראים רגישים. ואולי גם הערך החדשותי של הקריקטורות אינו מחריג אותן מההתנהלות בשגרה ואינו מצדיק את הפגיעה האפשרית ברגשות הקוראים? המוטו של ה"ניו-יורק טיימס", שמופיע בראש כל מהדורה, הוא "כל החדשות שראויות לדפוס". לפנינו, אם כן, דילמה בין "כל החדשות" לבין "הראויות לדפוס". כספינת הדגל של העיתונות האמריקאית, ה"טיימס" מושך תשומת לב רבה יותר, ובהתאם גם מעניק תשומת לב יתרה להצדקת החלטותיו. אבל כלי תקשורת אחרים נהגו באופן דומה. גם הרשתות CNN ו-NBC, כמו גם הסוכנות AP, לא פירסמו את הקריקטורות. "וושינגטון פוסט" נמנע בתחילה מפרסום הקריקטורות הישנות, בדומה ל"טיימס", מתוך רגישות לקוראיו (למעט במאמר דעה, בהחלטה של עורך הדעות), אבל בדיווחו על הגיליון החדש של "שרלי" הביא את תמונתו, וכך נהג גם ה"וול-סטריט גורנל". בטורה השני, לאחר הדיווח על השער של "שרלי", סברה האמבודסמן סליבן שה"טיימס" היה צריך להכריע באופן דומה: "קוראי העיתון לא היו צריכים ללכת למקום אחר כדי למצוא את התמונה". ייתכן של"ניו-יורק טיימס" היה קל לדבוק בעקרון אי-הפרסום מפני שעם האינטרנטיזציה של התקשורת, קשה להאמין שגם הקוראים הנאמנים ביותר לא נחשפו לתמונות. אפילו עיתונם האהוב סיפק קישור לתמונת השער החדש; כך הקוראים נחשפים למלוא האינפורמציה, בעוד שהעיתון יכול לשמור על העמדה הבלתי מתפשרת. אפשר לתהות: האם ההחלטה של באקט היתה נותרת בעינה גם בעידן לא מקוון, עת הקוראים היו תלויים במידה רבה בעיתון כדי להיחשף לתמונת השער של "שרלי"? כלי תקשורת אחרים הציגו עמדה עקרונית שונה בתכלית. פלטפורמות אינטרנטיות כמו "הפינגטון פוסט" ו"באזפיד" פירסמו את הקריקטורות מלכתחילה ובהבלטה. נח שכטמן, עורך ב"דיילי ביסט", שפירסם פאנל של הקריקטורות, אמר ל"קולומביה גורנליזם ריביו" ש"כלי תקשורת שמחליטים שלא לפרסם את התמונות האלה או לטשטשן ראויים לגינוי". עיתונים מרכזיים באירופה פירסמו גם הם את הקריקטורות, ביניהם "פרנקפורטר אלגמיינה צייטונג" הגרמני, "נויה זוריצר צייטונג" השווייצרי, "קוריירה דלה-סרה" האיטלקי וכמובן "לה-מונד" הצרפתי. אבל דווקא העיתון הדני "יילנדס פוסטן", שב- 2005 פירסם 12 קריקטורות של מוחמד שעוררו מהומה רבתי, שמר הפעם על שתיקה ויזואלית. העורך יורן מיקלסן מצוטט ב"קולומביה גורנליזם ריביו" כאומר: "אני שומר על זכותי כעורך לפרסם בעתיד קריקטורות מכל הסוגים. אבל לא עכשיו. האמת היא שמבחינתנו זה יהיה חסר אחריות לגמרי לפרסם כעת קריקטורות ישנות או חדשות של הנביא. רבים לא ירצו להודות בכך. אני מודה בכך, הגם שבחוסר רצון".
article 20: 
אתה תסכם את המאמר הבא במשפט אחד.
מהו מדור "הגנזך" דו"ח כספי, 2008 דו"ח כספי, 2009 דו"ח כספי, 2010 דו"ח כספי, 2011 דו"ח כספי, 2012 דו"ח כספי, 2013 דו"ח כספי, 2014 דו"ח מילולי, 2008 דו"ח מילולי, 2009 דו"ח מילולי, 2010 דו"ח מילולי, 2011 דו"ח מילולי, 2012 דו"ח מילולי, 2013 דו"ח מילולי, 2014 תקציר הליכי ביקורת מטעם רשם העמותות, 2015 חמשת מקבלי השכר הגבוה בעמותה, 2009 חמשת מקבלי השכר הגבוה בעמותה, 2010 חמשת מקבלי השכר הגבוה בעמותה, 2011 חמשת מקבלי השכר הגבוה בעמותה, 2013 חמשת מקבלי השכר הגבוה בעמותה, 2014 עמותת יתדות תשמ"ו להחדרת ערכי היהדות: תעודת רישום, 1986 נסחי חברה, יתדות ת.ש.מ.ו הוצאה לאור ופרסומים בע"מ: 22.4.18 | 8.4.21 עשיית שימוש כלשהו, לרבות עיון, קריאה והסתמכות על מסמכים כשהם לקוחים מתוך מדור זה, היא בבחינת הסכמה מכללא מצדו של עושה השימוש לעשות זאת באופן הוגן וסביר ובהתאם לכל דין, תוך הימנעות מהפרת זכויות כלשהי. המסמכים הנכללים במדור מפורסמים כפי שנתקבלו, ול"הצלחה" ו/או ל"העין השביעית" אין ולא תהיה כל אחריות ו/או שליטה על תוכנם, צורתם, שלמותם וכיו"ב. גולשים המחזיקים בידיהם מסמכים שיש תועלת בחשיפתם לאור השמש מוזמנים לפנות אלינו ולמסור אותם באמצעות כתובת האימייל contact@the7eye.org.il
article 21: 
אתה תסכם את המאמר הבא במשפט אחד.
גון סטיוארט, מנחה ה"דיילי שואו" בערוץ קומדי-סנטרל, הוא הסטיריקן המצליח והמפורסם ביותר בארה"ב. סקרים ומחקרים טענו כי התוכנית בהגשתו שקולה למשדרי חדשות רגילים מבחינת היקף המידע המוצעת לצופים, וכי עבור נתח גדול של צופי הטלוויזיה האמריקאים היא משמשת ספק המידע העיקרי של אקטואליה.  לכבוד פרשת האזנות הסתר, המאיימת על אחיזתו של רופרט מרדוק באימפריית העיתונות הגדולה בעולם, כמה קטעים מן התוכנית העוסקים באיל התקשורת – מ-2003 ועד לפרשה הנוכחית. קטעי הווידיאו מובאים כאן בהתאם לרשיון השימוש באתר התוכנית. The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook
article 22: 
אתה תסכם את המאמר הבא במשפט אחד.
 "תולעת המשפט" הוא פרויקט ביג דאטה שנועד "להנגיש בצורה פתוחה וגולמית נתונים על הנעשה בבתי-המשפט בישראל", כך על-פי הצהרת הכוונות של מייסדו, אנדי וורמס. וורמס שוחח על הפרויקט ועל תפיסת העולם שמאחוריו ב"קול העין", תוכנית הרדיו של "העין השביעית" וקול-הקמפוס. להלן גרסה ערוכה של השיחה שקיים איתו המנחה איתמר ב"ז. "תולעת המשפט", מספר וורמס, עושה שימוש במאגר הנתונים של אתר האינטרנט של הרשות השופטת, המציג מידע על התיקים המשפטיים הנידונים בבתי-משפט ברחבי הארץ. "תולעת המשפט עושה דבר מאוד פשוט: היא לוקחת את כל הנתונים ומכניסה אותם לגיליון אלקטרוני, כלומר לאקסל, כך שכל אחד יוכל לעבוד על זה עם כלים סטטיסטיים ומספריים ולעשות את הבדיקות שהוא מעוניין בהן ולהגיע למסקנות". איזה סוג של מסקנות אפשר להסיק מהמידע שהנגשת עד עכשיו? "למשל, כמה תיקים נפתחים בכל בתי-המשפט, כמה שופטים מטפלים בכמה תיקים, ובאיזה סוגים של תיקים. פרסמנו גם רבע מיליון רשומות של מינויים מקצועיים בשכר שנעשו בבתי-המשפט – בתי-המשפט בארץ, כשהם מנהלים תיקים, ממנים אנשי מקצוע כמו רופאים או עורכי-דין שמסייעים בתיק. "פעם פנה אלי עיתונאי שרצה לבדוק האם יש דפוסים שחוזרים על עצמם כשבתי-המשפט ממנים אנשי מקצוע – למעשה הוא רצה לבדוק האם יש איזושהי קומבינה שלפיה אנשי מקצוע מסוימים מקבלים הרבה יותר מינויים מאנשי מקצוע אחרים. לשמחתנו לא יצא מזה שום פרסום כי העיתונאי הגיע למסקנה שאין משהו חריג, שבאמת התיקים מפוזרים באופן די רחב בין מספר גדול מאוד של אנשי מקצוע. הדבר המעניין הוא שיש לנו את היכולת בתור אזרחים ובתור פעילים לבדוק את הרשויות שלנו ולעמוד על תפקודן". למה להנגיש מידע דווקא ממערכת המשפט? "מערכת המשפט היא מערכת מאוד חשובה בישראל, שנוגעת לכל תחומי החיים שלנו – לחיינו הפרטיים, לחיינו העסקיים וליחס בין האזרחים לבין הרשויות. למעשה, זו תמונת ראי של החברה כולה. אפשר לראות באיזה ערים מגישים הכי הרבה תביעות, איזה חברות ביטוח או חברות תחבורה מקבלות הכי הרבה תביעות, מה שיעור התביעות שנמצאות מוצדקות. דרך הסכסוכים, התביעות והתיקים בבתי-המשפט אנחנו רואים תמונת מצב של כל החברה הישראלית". ב"תולעת המשפט" אתה מתבסס על מידע פומבי שהממשלה מנגישה. איזה ציון היית נותן לממשלה בתחום תחזוקת מאגרי הנתונים הפתוחים שלה? "תולעת המשפט סורקת אך ורק את החלק הפומבי של אתר בתי-המשפט. לחלק החסוי אין לנו גישה. מצד אחד מערכת המשפט, בגלל הטבע והייעוד שלה, וגם בגלל החוקים בארץ, היא אחת המערכות הכי פתוחות בישראל – וכל אחד יכול להיכנס ולמצוא שם נתונים. מצד שני, המערכת מאוד קשה ומסורבלת לשימוש. אין למשל פונקציות של חיפוש או סטטיסטיקות". צריך לציין, מדובר בפונקציות מאוד בסיסיות. אם אני רוצה למשל לראות במערכת "נט-המשפט" את כל ההליכים שקשורים לאהוד אולמרט – אני לא יכול פשוט להקיש כמו בגוגל "אהוד אולמרט" ולקבל את כל התיקים. "זה לא קיים. אתה צריך לחפש את זה ידנית בתהליך מאוד ארוך ומייגע שייקח לך אלפי שאילתות, או שאתה יכול לנסות את מזלך ולשלם כסף למאגרים פרטיים שנמצאים בשימוש של משרדי עורכי-דין, אבל בהם לא כל הנתונים מופיעים – רק מה שיש בו עניין לעורכי-דין. "עורכי-דין בדרך כלל מתעניינים במקרים שבהם בית-המשפט הגיע לפסק דין והפעיל עקרונות משפטיים. לעומת זאת, בתולעת המשפט אפשר למצוא גם תיקים שהסתיימו בפשרה, שאין בהם בדרך כלל עניין משפטי – אבל לפעמים אפשר לגלות בהם דפוסים. למשל, חברה שמגיעה ליותר מדי פשרות – יכול להיות שהיא פועלת לפי שיטת מצליח ולא מטפלת בלקוחות שלה בצורה הגונה". מה גרם לך להקים את האתר? "האתר הוקם בהשראת הסדנא לידע ציבורי, עמותה שעוסקת בהנגשת מידע ממשלתי. השתתפתי פעם בהאקתון שלהם, הם עושים דברים דומים עם מאגרים אחרים, כמו מאגרים של רשויות הבנייה והתכנון ומאגרים של תאונות דרכים. הנושא עלה – ולקחתי את זה לאט-לאט. "תולעת המשפט נמצאת בקשר עם מספר חוקרים באקדמיה, עיתונאים ופעילים שעושים שימוש בנתונים כדי לבדוק את הנושאים שמעניינים אותם. זה פרויקט מאוד צעיר שפועל עם מעט משאבים, אז בינתיים זה לא הניב שום פרסום, אבל יש הרבה אנשים שמתעניינים ועובדים עם זה". שלוש שנים מהיום, איך היית מדמיין את "תולעת המשפט"? "בעוד שלוש שנים, אם יהיו זמן ומשאבים, תולעת המשפט תשקף באופן מלא את כל הפרטים שקיימים באתרי הממשלה, וגם תתעדכן בזמן אמת כך שניתן יהיה לראות היום את כל מה שקרה אתמול במערכת המשפט". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס מדי שבוע בימי חמישי בשעה 12:00, וזמינה להאזנה באתר התחנה ובאתר "העין השביעית". ניתן גם להתחבר לפיד ה-RSS של "קול העין" באתר icast. עורכת מוזיקלית: חן ליטבק.
article 23: 
אתה תסכם את המאמר הבא במשפט אחד.
 חיים זיסוביץ משוחח עם השופט בדימוס מישאל חשין ועם העיתונאי מוטי קירשנבאום, על הסוגיות שמעוררות ההדלפות של תמלילי החקירה של ראש הממשלה אהוד אולמרט. האם הפרסום פוגע בהליך המשפטי, ולמי יש אינטרס להדליף את החומרים?  התקשורת פרסמה בהבלטה סרטון וידיאו שצילמה נערה פלסטינית בשליחות ארגון "בצלם", המתעד חייל צה"ל יורה כדור גומי בעצור פלסטיני כבול. חיים זיסוביץ משוחח עם אורן יעקובוביץ מ"בצלם", אור הלר מערוץ 10 ויועצת התקשורת אמילי עמרוסי (לשעבר דוברת מועצת יש"ע): האם ראוי שהתקשורת תעשה שימוש בחומרים "מטעם", שיכול להיות שנערכה בהם מניפולציה?  "עם כל הקושי, אני חייב להצטרף למבקרים כולם... לפעמים גם הקונצנזוס יכול להיות צודק". יאיר גרבוז על התוכנית "הפוליגרף", על הטלוויזיה כמשק אוטרקי ועל סיום עונת השידורים של "תיק תקשורת". התוכנית תשוב בתום הפגרה.
article 24: 
אתה תסכם את המאמר הבא במשפט אחד.
שכר הח"כים יעלה השבוע בכ-1,300 שקלים. את זה אתם כבר יודעים. אבל מה היה קורה אילו הח"כים היו מקבלים את המלצת הוועדה שהם בעצמם מינו לענייני התנאים שלהם? בדקנו: השכר היה עולה במצטבר, מאז 2015, בכ-680 שקל בלבד, במקום בכ-5,300 ש"ח. הפעם ב #טרחנות_לשבת החלטנו לבדוק מה היה קורה אם הח"כים לא היו קובעים לעצמם את השכר. * ועדה ציבורית שמינתה הכנסת דנה בסוגיית השכר במשך חודשים רבים, ולבסוף קבעה כי על השכר להיות מוצמד למדד המחירים לצרכן (יוקר המחיה) ולא לשכר הממוצע במשק. כתוצאה מכך, שכר הח"כים היה אמור להפסיק לזנק מדי שנה, מעשה שחברי הכנסת לא היו מוכנים לסבול. אז מה עשו? ועדת הכנסת בראשות דוד ביטן פשוט דחתה את המלצתה של הוועדה ב-2015. במקום זאת, הח"כים קבעו כי השכר יוצמד לשכר הממוצע במשק.  המשמעות הישירה: העלאת שכר של בין 700 – 1400 ש"ח בחודש מדי שנה. יש לציין כי חברי אופוזיציה מהמחנה הציוני, יש עתיד ומרצ נלחמו, ללא הצלחה, בניסיון לקבל את המלצות הוועדה הבלתי תלויה. בהערכה שביצענו, מצאנו כי אם הצמדת השכר הייתה מתקבלת כפי שהציעה הוועדה – לפי מדד המחירים – השכר בין שנת 2015 לשנת 2020 היה עולה בכ-680 שקל (במקרה שמדד ירד השכר היה אמור לקפוא). פתרון ביניים שניתן היה לאמץ, הוא תמהיל של הצמדת השכר הממוצע ויוקר המחייה, וכך לקבל העלאה ריאלית, אך מתונה יותר לאורך השנים. בנקודה זו ראוי לציין גם את השרים שסידרו לעצמם מנגנון הצמדה דומה, פשוט כי הם חששו שהח"כים "הרגילים" ירוויחו יותר מהם.  לפני שנתיים פעלו השרים מול ועדת הכספים כדי לסדר לעצמם העלאה רטרואקטיבית באותה שנה של כ-5,000 שקל בחודש, סכום הנושק לשכר המינימום בישראל (5,300 שקל), יחד עם הצמדה דומה – לשכר הממוצע. כתוצאה, שכר השרים זינק מ-39,236 ל-44,200 ש"ח. לאחר העלאה בינואר 2019 והעלאה נוספת בינואר הקרוב, יעמוד השכר על מעל ל-50,000 שקל (כאמור, סכום סופי יקבע בינואר). תארו לכם שאתם יושבים תשעה אנשים בבר, וכל אחד מכם מרוויח שכר מינימום – 5,300 שקל. שכרכם הממוצע הוא גם 5,300 שקל. פתאום נכנס לחדר מנהל בנק, ששכרו עומד על מאתיים אלף שקל בחודש – השכר הממוצע יקפוץ ל-24,770 שקלים!  מנגד עומד השכר החציוני, הקו שחותך באמצע את מקבלי השכר, 50% מהשכירים מרוויחים מתחתיו ו-50% מעליו. במקרה הזה השכר החציוני לא ישתנה, ויישאר על 5,300 שקל. בשונה מהשכר הממוצע שמפורסם פעם בחודש, השכר החציוני מפורסם פעם בשנה, ובשנת 2018, עמד על 7,988 שקל. זאת בשונה מהשכר הממוצע  במשק, שעמד באותה תקופה על 10,584 שקל. בשורה התחתונה: הממוצע רגיש מאד לנתונים קיצוניים, ואם אלו יגדלו ופערי השכר במשק יתרחבו, יעלה גם שכר הח"כים. תמהיל של ממוצע ומדד היה יכול לרסן את הקפיצות האלו, ועדיין לספק העלאת שכר סבירה מדי שנה. * השנה האחרונה הייתה חריגה ביותר והכנסת כמעט ולא עבדה. הח"כים יקבלו העלאה שאף ארגון לא היה מאשר לעובדיו. פנינו לכלל סיעות הכנסת וכרגע מפלגות כחול לבן, ישראל ביתנו והמחנה הדמוקרטי הן היחידות שהסכימו לוותר על העלאת השכר הקרובה. אנו קוראים לשאר חברי הכנסת לפעול באופן דומה. לא עבדתם שנה. העלאה הזו לא מגיעה לכם. 
article 25: 
אתה תסכם את המאמר הבא במשפט אחד.
המחקר מנתח מכתבים שפורסמו ב"הארץ" במחצית הראשונה של 2003. נמצא כי הכותב הממוצע נמנה עם המגזרים החזקים בחברה; שיעור בני הקבוצות המוחלשות נמוך. התפלגות נושאי המכתבים מצביעה על התעלמות מן השסעים החברתיים לטובת מיקוד תשומת הלב בסוגיות פוליטיות/מפלגתיות. כותבים רבים נוקטים לשון "אנחנו", האמורה לכלול את כלל האזרחים. אף שהפרופיל הסוציו-דמוגרפי של החתומים על המכתבים הוא של אליטות, מרביתם מייצרים את הרושם כאילו יש אחידות בתוך החברה הישראלית וכאילו השסעים הפנימיים ממוזערים עד כדי אי-נראות. האויב הערבי נתפס, מכונן ומשועתק כישות שמעברה השני מתגלמת ישות אחידה ולְכידה של "כלל עם ישראל". המחקר נערך במסגרת הסדרה "התקשורת המגזרית בישראל", פרי עבודתה של קבוצת מחקר שקמה בשנת 2003 במסגרת מכון חיים הרצוג.
article 26: 
אתה תסכם את המאמר הבא במשפט אחד.
דייוויד בלאט נראה מהורהר על שער מוסף הספורט של "ידיעות אחרונות". "מחפש תשובה" היא כותרת טובה. כוחה במה שלא נאמר בה. השער מזמין את הקורא למה שנראה ככתבת פרופיל על מאמן מכבי תל-אביב. זהו שער יום חמישי קלאסי של ספורט "ידיעות אחרונות", לקראת משחק היורוליג בערב. העיתון של הקבוצה ממשיך במסורת מופלאה של 40 שנה, ואפילו עם אותו כתב – רפאל נאה. אלמלא התבקש מבט חדש על ספורט "ידיעות", לא היתה סיבה להתעכב על השער יותר משלוש שניות.  דפדוף לעמ 2 הזמין תהיות. מה שהוצג כסיפור מגזיני על בלאט וזכה לכותרת מסוגננת ולתצלום דיוקן מבטיח התגלה כלא יותר מידיעה שגרתית מנופחת. הרבה מלים, מעט חדשות. מאחורי החזות החגיגית התגלתה עבודה עיתונאית לא משכנעת. בלאט עצמו סיפק רק כמה משפטים בנאליים, ייתכן אפילו שנלקחו ממסיבת עיתונאים. האזכור של חילוקי דעות בין ההנהלה למאמן אינו חדש. סימן השאלה שהמערכת הציבה מעל דמותו של בלאט עובר לקוראים. הם אלה שמחפשים כעת תשובה לשאלה מה חידש להם העיתון. ריבוע קטן בעמ 2 הבטיח ראיון על כשלון הקבוצה עם גיא גודס, עוזרו של בלאט. יש רק בעיה קטנה: בשביל לקרוא אותו יש לסגור את העיתון וללכת למחשב, לאתר ynet. בכך מסמן העיתון את האמת שעדיין אין אומץ להודות בה: החיים מתנהלים במקום אחר, או בעצם באתר האינטרנט שלנו. התוכן המוצע ב-ynet נראה מעניין יותר מהאטריות הצפודות שהוגשו בעיתון. ההפניה לאתר כמוה כהודאה באוזלת יד. או אם תרצו, העיתון מובס על-ידי עצמו. רפאל נאה, המסקר הנצחי של מכבי תל-אביב, הוא שם נרדף לעיתונות של פעם. אין פסול בעיתונות של פעם בתנאי שהיא לא עיתונות חצר. התפקיד של נאה לא רלבנטי כבר מזמן, אבל הקריירה שלו בלתי נגמרת. הסחורה שהוא מספק צפויה ולעוסה. את מירב העניין בנוגע לבלאט מספקים באותו יום ב"ידיעות" אריה מליניאק בפרשנות יצירתית ועמיר פלג בעיתונות נשכנית. ובכל זאת – מי שתופס את מרכז הבמה הוא דווקא נאה, עם אייטם שמתברר כסיפור ללא כיסוי. עמ 5 גאה להציג את המנה הראויה הכמעט יחידה שיש למדור להציע: "פלג בחמישי". עמוד שיש לו אוהדים רבים, וגם שונאים. פרשנות חריפה שמתגוללת על גיבורי השבוע בליווי איור מרהיב. הטור של פלג הוא להיט, אבל אינו מנוצל בחזית הספורט של "ידיעות". רבע שער כהפניה לפלג הוא המינימום ההכרחי, בוודאי בהתחשב בהיצע של המדור בחמישי האחרון. שני עמודי האמצע הציגו את סופרמן רונאלדו, כוכב השבוע בכדורגל העולמי. מעניין שעורכי המדור ויתרו על הפניה בשער, אולי כי כיכב שם יום קודם. ובכל זאת, לפעמים בחירה מתבקשת היא הבחירה הנכונה. התמיהה גדלה מפני שהפניית השער השנייה בגודלה היתה לראיון משעמם עם יוסי מזרחי, מאמן מכבי נתניה. העמוד שקיבל מזרחי היה החוליה החלשה הנוספת של המדור באותו יום. אחרי שתי שאלות בענייני קבוצתו, נשאל מזרחי על נושאים ברומו של עולם. דעתו על ליגת-העל, הדרבי של ירושלים, אבי לוזון או לימור לבנת לא מעניינת ולא באמת חשובה. גם לסתום חור בגודל של עמוד צריך לדעת. "משחק חופשי" היה לפני כשנה וחצי הטור השבועי שבו מרחו השבוי-לשעבר גלעד שליט ואריק הניג את הגיגיהם המפוהקים. שליט השתחרר בינתיים מהעיתון והקוראים נותרו שבויים של הניג, החתום על טור טרחני-תמהוני. עמוד של קטעי רכילות מחו"ל נראה דליל ומפוספס. תמונת חברתו של רונאלדו נמרחה מכף רגל ועד ראש, ולמרות זאת לא הצליחה להיות אטרקטיבית במיוחד. מדור שאמור להיות שמח וצבעוני – מעוצב באופן מיושן. עשרה אייטמים קצרים הותירו רושם שנכתבו כלאחר יד. אחד מהם הפנה את הקוראים ל-ynet, שם יוכלו לצפות בחזאית צרפתייה מגישה את הפינה שלה בעירום. ייתכן שעורך לחוץ במיוחד כיוון אקדח לרקתו של יאיר קטן, החתום על הטקסטים, וכפה עליו לגרד חומרים. אין הרבה כבוד מקצועי בליהוק של ראש דסק עולם לתפקיד של כתב רכילות. ליד ידיעה על איומי עבריינים כלפי כדורגלן שכבה מודעה עגומה, לא תואר לה ולא הדר, שבישרה ביובש כי תחליבי רחצה התגלו כבעלי ריח לוואי, אם כי הם בטוחים לשימוש. כזה הוא מדור הספורט של "ידיעות": לא מסוכן לבריאות, אבל גם לא ממש מזין. בעיקר עולה ממנו ריח לוואי, שמרמז לקוראים שהחיים האמיתיים מתרחשים על המסך. לא בין הדפים. מאמר זה מתפרסם במסגרת הפרויקט "סריקת מערכות". חלקו הראשון של הפרויקט מוקדש לעיתון "ידיעות אחרונות" 
article 27: 
אתה תסכם את המאמר הבא במשפט אחד.
כארבעה חודשים עברו מאז הניח ח"כ בועז טופורובסקי (יש עתיד) את הצעת החוק שלו שתקנה עצמאות לוועדה הציבורית שדנה בשכר חברי הכנסת ותנאיהם. מטרת ההצעה פשוטה ובנאלית למדי – שבכל הנוגע לתנאים של חברי הכנסת – לא יהיו הם שיקבעו אותם. אך הסיעה הגדולה ביותר בקואליציה, שתומכת במוצהר בהצעה, לא מקדמת אותה, אף שהתחייבה רק לאחרונה לעשות זאת. את הצעת החוק אומנם יזם טופורובסקי אך מאחוריה עומדת כל הסיעה, שכבר שנים מנסה לאשר אותה. אבל כל אותן השנים ישבה יש עתיד באופוזיציה. כעת, ההצעה מונחת על שולחן הכנסת כבר ארבעה חודשים, כשאף אחד לא נוגע בה, לא מזכיר אותה ולא נלחם עליה. לכן דינה עלול להיות קבורה. אבל אנחנו לא אמרנו נואש – זה צודק וזה מה שצריך להיות.  איפה עומדים הדברים? נכון לעכשיו ועדת הכנסת, שלה הסמכות הסופית לקבוע את תנאיהם של חברי הכנסת, אימצה את כל המלצות הוועדה כפי שהן. אבל ההיסטוריה מלמדת אותנו שלא רחוק היום שבו תעלה המחלוקת בין הוועדה הציבורית לבין חברי הכנסת. טוב יעשו ביש עתיד אם יאשרו את הצעת החוק כבר עכשיו. ההצעה של יש עתיד להפיכת הוועדה הציבורית שקובעת את תנאי ההעסקה של חברי הכנסת לוועדה מחליטה היא אולי תיקון קל בנוסח ספר החוקים. אבל במציאות היא תשנה הרבה. לא עוד ח"כים שקובעים את השכר ואת התנאים שלהם, אלא ועדה ציבורית שתיתן את הטון הסופי.  לפני ארבע שנים הגשנו הצעת חוק פשוטה – שקביעת שכר חברי הכנסת תהיה בידי ועדה ציבורית ולא בידי חברי הכנסת. מה פתאום שעובד ועוד שליח ציבור! יקבע לעצמו את שכרו? גם השנה, כמו בכל שנה מאז 2015, כל חברי סיעת יש עתיד יוותרו/ יתרמו את תוספת השכר. לא ניקח שקל מתוספות השכר לעצמנו. pic.twitter.com/4DusVY8xZe לצערנו בהצעה החשובה יש גם שתי "עזים" שלא תורמות לה באופן משמעותי ויגרמו למחלוקת מיותרת שעשויה לעכב את כל המהלך. יש עתיד צריכים לוותר על הסעיפים הללו ולהכריע את הסיפור – ובמהירות. ה"עז" הראשונה היא הקביעה שבראש הוועדה יעמוד שופט. דרישה כזו סתם מכניסה את הצעת החוק לשדה אידיאולוגי מיותר ועלולה לגרור טענה ש"שופטים לא יחליטו עלינו". הוועדה הוכיחה את עצמה בעבר גם בלי שופט בראשה וידעה להוציא החלטות שלא לרוחם של חברי הכנסת.  חלק בעייתי נוסף בהצעה הוא הדרישה שאת הוועדה ימנה יו"ר הכנסת ולא יו"ר ועדת הכנסת. אפשר ליצור היוועצות או החלטה משותפת (כמו שקרה בפועל הפעם כשמונתה הוועדה מחדש רק לפני כמה חודשים) אבל כל ניסיון להעברת כוח ממוקד אחד למוקד שני סתם יוסיף עוד למחלוקת הקיימת. טוב יהיה אם ב"יש עתיד" יוותרו על כל הדרמה המיותרת. עד שיזכרו ביש עתיד לקדם את החוק החשוב, הח"כים ממשיכים בבקשות לוועדה הציבורית, חלקן סבירות וחלקן מעט פחות. לאחרונה אישרה הוועדה יועץ נוסף לח"כ יולי אדלשטיין מהליכוד, שמציג אפס עשייה פרלמנטרית. עוד אושרה העלאת השכר (ההגיונית) למתורגמנית של ח"כ שירלי פינטו מימינה. החלטה טרייה מהשבוע היא הגדלת התקציב לבדיקות רפואיות תקופתיות של חברי הכנסת. חברי הכנסת זכאים לבדיקה רפואית תקופתית במכון פרטי אחת לשנה על חשבון הכנסת. הוועדה הציבורית, שהמלצתה אושרה בוועדת הכנסת, אישרה להגדיל את התקציב מסכום של 931 שקלים ל-1,600 שקלים. שיהיה רק לבריאות. אבל עולה השאלה שאותה הציג ח"כ אוסאמה סעדי (הרשימה המשותפת), שנמנע בהצבעה: "מדוע הציבור צריך לממן רפואה פרטית לחברי הכנסת כשיש רפואה ציבורית שמאפשרת זאת?" ולדעתנו, אם צריך לעשות בדיקה מקיפה שנתית אז מדוע לא לקדם זאת לכלל אזרחי ישראל, ואם זה אפשרי אז מדוע צריך את ההחלטה הזו בכלל? ** הכישלון של יש עתיד באישור הצעת החוק הזו מצטרף לשורה של כישלונות לעמוד מאחורי הבטחות אחרות. החל מההבטחה של יאיר לפיד להקים ממשלה מצומצמת ולהגביל את מספר השרים וסגני השרים, חלוקת כספים קואליציוניים חרף ביקורת על כך בעבר, וכלה בעקיפה של נבחרת הדירקטורים שנועדה למנוע פוליטיזציה בחברות הממשלתיות, נבחרת שמי שהקים אותה היה יאיר לפיד עצמו.  אנו מקווים שלפחות פה לא נראה כישלון נוסף. מלשכתו של טופורובסקי ומ"יש עתיד" לא נמסרה תגובה. 
article 28: 
אתה תסכם את המאמר הבא במשפט אחד.
לבו של יואב קרני שותת דם. "באמת שותת", הוא חוזר ומבטיח. על פני ארבעה עמודים במוסף סוף-השבוע של "גלובס" ("גבולות השיח", 24.7.14) הצטרף קרני לגייסות שיצאו ליירט את איש העיתון המתחרה, "הארץ", גדעון לוי, לא לפני שסימן אותו כ"ידידי מנוער, חונכי בעולם העיתונות, שבמשך שנים הערצתי את אומץ לבו ואת דבקותו". בלי לפספס את ההזדמנות לטפיחה עצמית על השכם ("שנינו כתבנו מפעם לפעם זה בשבחו של זה, ואני מתגאה מאוד בשבחיו"), הדרך פנויה להתרת דמו של העמית הבכיר למקצוע, שהעז להזכיר לטייסי חיל האוויר הישראלי שהם אחראים לטבח מזוויע ברצועת עזה ("הרעים לטיס", "הארץ", 14.7.14). "גדעון לוי התקרב להיות בוגד במולדת", מכריז קרני, שלא שוכח לציין כי הוא כבר מזמן אינו חלק מהמולדת הזאת, ושולח אליה הוראות שימוש בבוגדים ממקום מושבו הקבוע בארץ רחוקה. הביקורת של מבקרי המלחמות לטעמו "היא לא רק גסת רוח ונבערת מדעת, אלא גם שקולה כנגד תקיעת סכין בגב". קרני משתמש לגמרי במודע בצירוף המלים ששימש את "האנשים הרעים ביותר בהיסטוריה" (הוא מתכוון כמובן לנאצים, שאת הרטוריקה שלהם הוא מאמץ תוך מצמוץ קליל ביותר), ומגלה בקיאות בכך שאלה המדברים על בגידה במולדת ותקיעת סכין בגב עשו זאת "כדי להחריב את הדמוקרטיה ולחרחר מלחמות עולם", אבל מיד מוציא לעצמו היתר מיוחד לעשות שימוש בניסוחים שמהם נודף "ניחוח כמעט-טוטליטרי", כהגדרתו, שכן "סוף-סוף, יש סכין, יש גב, ויש מעשה של תקיעה. יש מולדת, וממילא גם יש בגידה במולדת". ושלא יהיו לנו אשליות: "לבגידה יש תוצאות". קרני, הומניסט שכמותו, אינו מבקש פגיעה אישית גופנית ("אל נא תיפול שערה משערות ראשו של הבוגד"), ומסתפק בדרישה-תקווה שלוי יוקע אל עמוד הקלון, וקודם כל ראוי "לשקול" את הרעיון "הרע" של ביטול המנוי  ל"הארץ". אם לא יועיל לעיתון הבית, בטח לא יזיק. למה בעצם לעסוק ביואב קרני ולא באלפים שזועקים בגרון ניחר "מוות לבוגדים" בכיכרות או בפייסבוק ובווטסאפ? ובמה שונה קרני מאושיות כמו אביגדור ליברמן ובטח מהפובליציסט יאיר לפיד, שבסך-הכל אמר "חלקנו לא יהיה עימכם" (עבורו, הכותבים ב"הארץ" ופעילי זכויות אדם הם "קיצוניים" ממש כמו בנצי גופשטיין וברוך מרזל, המטיפים לגזענות ברשות התורה וה"עם")? הכל עניין של ציפיות. קרני הוא קודם כל עיתונאי מוערך, שהחל את דרכו ב"הארץ", שאותו הוא מתנדב לתקוף היום. הוא כל-כך מקצועי שהוא אפילו אינו משתמש בשקרים בוטים כדי להוכיח את טיעוניו – כדוגמת הפרסומאי אודי פרידן, עוד פטריוט שנזעק לחבוט בגדעון לוי. מעל במת "הארץ" (29.7.14) כתב פרידן על עזה בלי למצמץ: "בוודאי שהכיבוש הסתיים. אנחנו לא שם, נקודה. אכן יש בעיה עם שטח קטן ובו מיליוני מסכנים חסרי ביוב, תזונה ותקווה" – אבל זו בעיה של "אחיהם לדם וכסף", לא של מי שמטילים עליהם מצור אלים וחונק ביבשה ובים זה שנים ארוכות. אז פרידן, כבעל משרד פרסום, מיומן בסיפורי סבתא על נסים ונפלאות ומותר לו לפנטז על "גילוי מופלא העובר כעת על החברה הישראלית בכל רבדיה" ולהכחיש את מה שרואה לוי, מה שרואה כל אדם בר-דעת, בחברה הקרועה והמבולגנת הזאת: מקהלה הקוראת להשמיד ולאבד את מי שמזדעזעים ממסע ההרג הצבאי הנוכחי, ולצדה לא מעט אנשים מפוכחים שכבר הפנימו כי ההשתלחות הזאת מסוכנת לעתידם ולעתיד ילדיהם הרבה יותר מצינורות המתכת של חמאס ומנהרותיו גם יחד. שפע מדהים של ממתקים וקציצות שמשגרים אזרחים אחוזי פטריוטיות לכוחותינו החובטים באזרחים, אבל גם 15 נשים צעירות שהשכימו בבוקר עד בסיס חיל האוויר בדרום כדי להזכיר לטייסים שהרג אזרחים מהאוויר הוא פשע מלחמה. פרסומאים חסינים מפני עובדות, אבל קרני אינו פרסומאי. הוא אושיה תקשורתית ותיקה ומוערכת. זה כמה עשרות שנים שקרני מדווח, מפרשן ומנתח עבור קהל – אולי לא גדול במיוחד, אבל בוודאי משכיל וסקרן – אירועים פוליטיים ותרבותיים מכל קצווי העולם. הוא כתב מלונדון, מניו-יורק, מוושינגטון ומאוסטרליה, מרוסיה והקווקז, וכיום – ממקום מושבו בניו-דלהי – הוא יכול להעניק פרספקטיבה מרחיבה ומרתקת על אזורים וסוגיות שעבור רוב הישראלים הם ארצות בלתי נודעות. מן המקום הזה, לעובדה שסימן לו כמטרה פרשנית את חופש הביטוי של עמית למקצוע יש משמעות, גם בתוך ים הגידופים והקריאות לרצח של ערבים ויהודים שעוד מעט נתרגל אליהם כמו אל הקביעה שצה"ל הוא "הצבא המוסרי ביותר בעולם". ה"סכין בגב" שהוא כיוון אל גדעון לוי, "ידידו מנוער", תירשם כעוד שפל בסצינה המדכדכת של התקשורת הישראלית בימי "צוק איתן".
article 29: 
אתה תסכם את המאמר הבא במשפט אחד.
התוכנית "מה קורה" בהנחיית לינוי בר-גפן, המשודרת בערוץ 2 בימים ראשון עד שלישי, מצהירה על עצמה כ"תוכנית החדשות הראשונה שבה הקהל עורך את הכותרות". באתר האינטרנט של "מה קורה" מוצהר בגאווה כי "התוכנית תסכם את היום מזווית מדד הפופולריות של ידיעות באתרים שונים באינטרנט ותבדוק מה הכי עיניין אתכם [...] המערכת תתבסס על התכנים הכי אהובים והכי מעניינים באמצעות מדדי רייטינג שונים באינטרנט כגון: מדד הקלקות, טוקבקים, צפיות בקטעי וידיאו, משלוח ידיעות לחברים ועוד". בלי קשר להיגיון העיתונאי הלקוי שעומד בבסיס התוכנית, נראה כי גם בסטנדרטים של עצמה היא מתקשה לעמוד. מה בדיוק כולל אותו "ועוד" קטנטן שנוסף כך בסיום רשימת מדדי הרייטינג שלפיהם עורכים את התוכנית? קשה לדעת, אבל אולי מדובר במסנן מיוחד המונע מידיעות המביעות ביקורת על ערוץ 2 והזכיינית קשת מלהגיע לליין-אפ של "מה קורה". ביום שלישי השבוע דיווח Ynet, אתר החדשות המוביל בישראל, כי הרשות השנייה לטלוויזיה ולרדיו החליטה לפסול את לוחות המשדרים שהכינו זכייניות ערוץ 2 רשת וקשת לקראת חורף 2009. הידיעה עלתה בשעות הצהריים, ועד לתום אותו יום היא הניבה למעלה מ-500 תגובות, מספר מכובד לכל הדעות, כשרובן המכריע שליליות. מקריאתן עולה כי רוב הגולשים אינם מרוצים מהתוכניות שמציע להם ערוץ 2, והם אינם מהססים להביע את דעתם בשפה נחרצת. למרות סערת הרגשות שעוררה הידיעה, לא היה לה כל אזכור בתוכנית "מה קורה", כשבמקומה הציגה התוכנית ידיעות שבחלקן קיבלו מספר קטן בהרבה של תגובות גולשים, כמו למשל הידיעה על חיסול שלושה מחבלים ברצועת עזה. מדוברת קשת נמסר: "התוכנית מה קורה סוקרת מדי יום את הידיעות הנקראות באתרי החדשות השונים בארץ ובעולם. באופן טבעי אינה יכולה לכלול את כל הידיעות המופיעות באותו יום בכל האתרים ובכל ערוצי התוכן. המדדים על-פיהם נבחנות הידיעות המגיעות בסופו של דבר למסך אינם דווקא על-פי כמות הטוקבקים, אלא גם כמות ההקלקות, כמות שליחת הידיעות וכמות הצפיות בכתבות הווידיאו הפופולריות".
article 30: 
אתה תסכם את המאמר הבא במשפט אחד.
ארגון העיתונאים והעיתונאית בישראל, הגוף היציג של מרבית העיתונאים והעיתונאיות בישראל, הגיש התנגדות לתיקוני החוק המיועדים להעניק לשב"כ הרשאות נוספות לריגול אחר אזרחים ישראלים. בארגון דורשים כי עיתונאים יוחרגו מתיקוני החוק, כשם שמוחרגים בעלי מקצועות אחרים כגון עורכי דין, רופאים, פסיכולוגים, עובדים סוציאליים וכוהני דת. לפי התיקון המוצע לחוק השב"כ, לארגון הביון יהיה מותר לאסוף מידע אודות  דעות פוליטיות, אמונות דתיות ונטיות מיניות של אדם, לחדור למחשב או לטלפון הנייד מבלי שהדבר ייחשב "האזנת סתר" כמשמעה בחוק ולדרוש מידע על אזרחים מספקי אינטרנט. כל זאת ללא צו שיפוטי או מנגנון בקרה חיצוני. תזכיר החוק, טוענים בארגון, "מעלה חשש לפגיעה בלתי סבירה בחופש העיתונות ובזכות הציבור לדעת, שהם יסודות חיוניים למרקם הדמוקרטי בכל עת ובכל זמן, ולא פחות ואף יותר – בעיתות חירום", סותר חוקי יסוד ומנוגד לפסיקת בית המשפט העליון. "עיתונאים, שחיסיון המידע וחיסון המקורות שלהם הוכר בשורה ארוכה של פסקי דין ותקדימים של בית המשפט העליון, אינם כלולים ברשימת המקצועות המוחרגים מתזכיר החוק, ושלגביהם יש לנקוט במשנה זהירות ובהסדר מוקפד וייחודי", מזכיר הארגון. זאת למרות שהחוק הכיר בצורך בהגנות מיוחדות לעיתונאים. כך למשל הכירו החוק והפסיקה בחשיבותו של החיסיון העיתונאי ביחס לסמכות החוקית לקבל נתוני תקשורת מחברות הסלולר, ביחס להפעלת יכולות איכון של השב"כ בתקופת הקורונה או בנוגע לבירור תביעות לשון הרע. התיקונים המוצעים כעת לחוק השב"כ, "מתעלמים למעשה מחשיבותה של העבודה העיתונאית והצורך החיוני לשמור בידי העיתונאים את כלי עבודתם העיקרי, חסיון המקורות והמידע, המאפשרים להם לבצע מלאכתם ובלעדיהם אין עיתונות חופשית. ודוק: כדי שהעיתונאים יבצעו את מלאכתם – שאין ולא יכול להיות חולק בדבר חשיבותה לשמירה על חופש הביטוי, על זכות הציבור לדעת, על הדמוקרטיה ושלטון החוק – יש הכרח לשמר לעיתונאים את כלי העבודה שלהם. טול מעיתונאי כלי זה והוא עלול להיוותר נעדר יכולת לפעול, או – לכל הפחות – קצוץ כנפיים". בארגון דורשים או להחריג את העיתונאים מהתיקונים המוצעים בחוק השב"כ, או לחילופין להוסיף את העיתונאים לרשימת בעלי המקצועות המוחרגים מחוק האזנת סתר. את ההתנגדות לתזכיר החוק הגישו בשם ארגון העיתונאים עורכי הדין אמיר בשה ולילך לוי. להורדת הקובץ (DOCX, 28KB) להורדת הקובץ (DOCX, 70KB)
article 31: 
אתה תסכם את המאמר הבא במשפט אחד.
ארבע כוכבות הסרט "סקס והעיר הגדולה 2", שמתנוססות על כרזה בשכונת מלחה, לא קיבלו טיפול פנים חינם – ריסוס בשחור או חיתוך בסכין יפנית – אבל זכו לסקס מושחת, כשהאות האחרונה במלה "סקס" נחתכה ונתלשה. "פרסום תמונות נשים במודעות חוצות בירושלים, אפילו בריכוזים חילוניים בעיר, הוא סוגיה טעונה, וחברות הפרסום מפיקות מודעות פרסום שונות נטולות תמונות נשיות עבור הירושלמים", הסביר יוסי סעידוב, יועץ תקשורת בירושלים, בראיון ל"עין השביעית" בפברואר השנה. "כאשר מופיעות דמויות נשיות בפרסומות [...] הן מושחתות באופן קבוע, ככל הנראה על-ידי גורמים חרדיים". האם במקרה הנוכחי מדובר בצנזורה בהסכמה של מפיצי הסרט, חברת גלובוס-גרופ? דוברת החברה, עטרה ישראלי-עזריה, מכחישה: "לגמרי פיראטי", היא מוסרת. סמנכ"ל חברת השילוט רפיד, יוגב תלמי, מסביר שמדובר ב"השחתות שנעשות בירושלים". זה אזור שמועד להשחתות? תלמי: "בדרך כלל לא. אתה מדבר על שלט שנמצא על גשר הולכי רגל ליד קניון מלחה, זה בדרך לא מקום מועד לפורענות. זה גבוה, אבל לא בעיה להגיע לזה". נראה לך מוזר שהשחיתו את המלה סקס אבל לא את התמונות של הנשים? "כן, אבל הכל יכול להיות בתחום הזה, כשמישהו בא להשחית. אנחנו מכירים את זה גם מירושלים וגם מבני-ברק, ומעוד כמה נקודות ספציפיות בארץ. אין מדע מדויק איפה הולכים להשחית ולמה". יש מקומות שאתם נמנעים מהם, או שיש לכם שלטים שנוצרו במיוחד עבורם? "ברוב המקרים, אם משרד הפרסום או הלקוח מספק לנו קריאייטיב שהוא מייעד לאזורים יותר רגישים, אז יש. אבל לא תמיד". ומה עושים כששלט מושחת? מחליפים? "קודם כל מדברים עם הלקוח, כי האחריות על השחתה עקב מסרים כאלה או אחרים היא לא שלנו, היא על הלקוח. מן הסתם זה כרוך בעלויות, והלקוח צריך להחליט. אני מניח שפה, כיוון שהקמפיין הזה כבר ביום האחרון שלו, אז הם אמרו שלא שווה אולי, ואפילו אולי אנחנו קצת מרוויחים מזה יחסי-ציבור ופרסום".
article 32: 
אתה תסכם את המאמר הבא במשפט אחד.
המכון הישראלי לדמוקרטיה ביטל ברגע האחרון את השתתפותו של בכיר החברה המזהמת כיל, שאמור היה להשתתף על תקן "יזם אקלים" בכנס "אלי הורביץ לכלכלה וחברה". לאחר הפרסום ב"שקוף" אודות הבחירה מעוררת המחלוקת, מסרו אמש במכון כי הודיעו לנציג על הביטול לאחר שהמשרד להגנת הסביבה פנה אליהם בנושא. הכנס שנפתח הבוקר (שלישי) במלון אוריינט שבירושלים מארח מושב בשם "קידום יזמות אקלים בישראל", שבו אף משתתפות השרה להגנת הסביבה תמר זנדברג, ושרת האנרגיה קארין אלהרר. באותו המושב ממש מתקיים פאנל שעונה לשם הסביבתי "יזמי אקלים מדווחים מהשטח" ובו אמור היה להשתתף נעם גולדשטיין, סמנכ"ל בכיר מהתאגיד המזהם ומפר החוק של עידן עופר. למרבה האירוניה, זה האחרון שובץ להופיע לצד חברות העוסקות באנרגיות מתחדשות והפחתת פליטות כמו "Fidelity Energy Consulting", "ברנמילר אנרגי" ו"נוסטרומו אנרגיה" וכן מנכ"ל מכון הערבה שהקים חבר הכנסת הסביבתי אלון טל (כחול לבן). ערב לפני פתיחת הכנס, המכון שינה את התוכנייה שלו. בתשובה לפניית "שקוף" מסרו כי "לאור מידע שקיבלנו מהמשרד להגנת הסביבה בנוגע למיזם של כיל והמחלוקת בנושא. הוחלט לא להסיט את הדיון למקרה הספציפי, ובהתאם לכך נציג החברה לא ישתתף בדיון".  המיזם של כיל שבגינו הוזמן הוא פרויקט שכיל מיתגה כ"סדום הירוקה", אותו מוביל גולדשטיין בעצמו. מדובר בשדה של פאנלים סולאריים המתפרש סמוך לים המלח בשטח שווה ערך לגודלה של רמת גן כולה. לפני כחודש תחקיר "שקוף" חשף כי המיזם האנרגטי טומן בחובו התחמקות של כיל מביצוע פרויקט בעלות מיליארדים, כמו גם לגרום לפגיעה משמעותית בסביבה ובנוף. עוד חשפנו כי ועדות התכנון הזמינו חוות דעת סביבתית שמסתייגת מהמהלך וגם במשרד להגנת הסביבה מרימים דגל אדום נגד הפרויקט. הבחירה לשבץ את כיל בפאנל הסביבתי מעלה תהיה על השיקולים של עורכי הכנס והבדיקה שערכו אודות המשתתפים שהזמינו. ועדת ההיגוי של הכנס מורכבת מהיו"רים, פרופ קרנית פלוג ופרופ יוגין קנדל ומנהלת הכנס, דפנה ניצן, המקבלים תקציב של כחצי מיליון שקל בכל שנה להפקת האירוע – תרומה מקרן דליה ואלי הורביץ.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום בחמישי האחרון, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  
article 33: 
אתה תסכם את המאמר הבא במשפט אחד.
חברת קופרמן-הפקות, המפיקה לזכיינית קשת את הסדרה הקומית "רמזור", פוגעת בזכויות שחקנים ומציעה שכר נמוך ביותר עבור גילום תפקידי אורח, תוך הפרת הסכם שנחתם בעבר בין ארגוני השחקנים בישראל ובין הזכיינית. כך נטען במכתב שנשלח בשבוע שעבר מטעם ארגון השחקנים שח"ם אל סמנכ"ל התוכן של קשת, רן תלם, אל מנכ"ל קשת, אבי ניר, ואל מנכ"ל קופרמן-הפקות, אלעד קופרמן. על-פי המכתב, במסגרת צילומי העונה השלישית של הסדרה "רמזור", המתבצעים בימים אלה, לוהקו כמה שחקנים לתפקידי אורח, בתמורה לתשלום של 250 שקל בלבד. ההפקה הציגה את התפקידים הללו כ"תפקידי ביט", כינוי לתפקידים הכוללים עד שורת טקסט אחת, אך לדברי שח"ם, התפקידים הללו דרשו השתתפות בסצינות שלמות ולעתים אף כמה סצנות, וכללו משפטים רבים. בעוד שבתמורה לתפקיד המוגדר כתפקיד ביט רשאית ההפקה לשלם שכר נמוך ביותר, עבור תפקידים המוגדרים כתפקידי משחק וכוללים למעלה ממשפט אחד נדרשת ההפקה לעמוד בתנאי החוזה החתום עם ארגוני השחקנים ולשלם מינימום של 2,118 שקל ליום צילומים. יש לציין כי התוכנית "רמזור" היא תוכנית מצליחה ביותר, הזוכה לשיעורי צפייה גבוהים. באחרונה אף נמכר הפורמט שלה לרשת האמריקאית FOX. אך על-פי המכתב של שח"ם, ההכנסות שגורפת חברת קופרמן-הפקות מהתוכנית אינן מחלחלות הלאה אל השחקנים המגלמים בה תפקידי אורח. על-פי המכתב של שח"ם, בין השחקנים שלוהקו לתפקידי אורח בסדרה תמורת 250 שקל ליום יש שחקנים שאינם חברי ארגון, ועל כן אינם זכאים לתנאים שנקבעו בהסכם עם הזכיינית, אך יש גם שתי שחקניות חברות שח"ם שלוהקו לתפקידים בסדרה, חווה טיזזו וסבינה פודים, וגם הן נדרשו להסתפק ב-250 שקל בלבד בתמורה לעבודתן. זאת, בניגוד גמור להסכם עם הזכיינית. "משפנו אותם שחקנים להפקה ודרשו כי מתוקף היותם חברי שח"ם תשולם להם תמורה על-פי הסכמי שח"ם עם איגוד המפיקים וקשת", כתב עו"ד אדם כהן-שטורם במכתב ששיגר הארגון, "סירבה ההפקה בתוקף לעשות כן ואיימה עליהם כי אם לא יסכימו לביצוע התפקידים בסכום שהוצע להם הם יוחלפו". לדברי שח"ם, זו "הפרה בוטה וחמורה" של ההסכם. עוד מצוין במכתב שנשלח אל קשת כי בעקבות פנייה של הארגון לחברת ההפקה, הוסכם כי השחקנית טיזזו תקבל תשלום מלא בהתאם לתעריפון. באשר לשחקנית השנייה, פודים, נכתב כי חברת קופרמן-הפקות מימשה את איומה: בעקבות הפנייה של הארגון לחברת ההפקה, קיבלה השחקנית הודעה כי הליהוק שלה מוקפא ושהחזרה שנקבעה לה מבוטלת. מקשת נמסר בשם חברת קופרמן-הפקות: "צר לנו כי ארגון השחקנים חש כך. קופרמן-הפקות עומדת בכל דרישות שח"ם ומעסיקה מאות שחקנים בהתאם לתעריפים שנקבעו ואף למעלה מכך. קופרמן-הפקות מכבדת את נהלי התעשייה ופועלת לפיהם במשך שנים. במקרה הספציפי, נושא הליהוק כלל לא הושלם ונדרשת בו עבודה נוספת, לרבות התפקיד של המדובר. לאור פניית שח"ם הנושא נמצא בבדיקה מעמיקה, ואנו תקווה כי הדבר יבוא על סיומו בשלום". מכתב איגוד שח"ם לקשת, 25.8.2010 >>
article 34: 
אתה תסכם את המאמר הבא במשפט אחד.
תארו לעצמכם את המצב הבא: מנהלת בית הספר של הילדים שלכם מחליטה לפתוח מחר את הלימודים בשעתיים איחור. למה? ככה. "בגלל מחלוקת". מרגיז, לא? אבל ממש לא היפותטי. זה בדיוק מה שקורה לנו, ההורים, בימים האחרונים: הסתדרות המורים משביתה את הלימודים שוב ושוב, בכל פעם באזור אחר בארץ – בגלל מחלוקת עם משרד האוצר שאף אחד לא מספר לנו מהי. נכון – המחלוקת היא על שכר. אבל על מה בדיוק? מה ביקשו בהסתדרות? ומה הציעה הממשלה? לציבור כנראה שלא מגיע לדעת.  נו, טוב שיש עיתונות! נפתח טלוויזיה. מישהו במהדורות החדשות בטח יסביר מה הסיפור. אז זהו שלא. 16 שניות הקדישו לעניין במהדורת החדשות המרכזית של חדשות 12 במוצאי שבת, ערב השביתה שהתרכזה הפעם בירושלים. במהדורת החדשות של רשת 13 לא מצאו אפילו 16 שניות לילדי, הורי ומורי ירושלים. טוב, אי אפשר היה לוותר על כתבת קידום לריאליטי "האח הגדול" ולכוכב רשת תורן שאת שמו כבר הספקתי לשכוח.  בערוץ כאן 11 כבר הקדישו לנושא דקה ו-40 שניות. התקדמות משמעותית, נכון? לא ממש. הדיווח עסק בשביתות שהיו ובאלו הצפויות, אבל לא בסיבה בשלה הן קורות. אני לא בטוח מה גרוע יותר – להכין כתבה על נושא ולא להגיד עליו שום דבר משמעותי או לא להתייחס אליו בכלל. הרי ההורים כבר קיבלו מבית הספר הודעה על השביתה, בשביל זה לא צריך עיתונאים.  כן צריך עיתונאים בשביל, ובכן, שיעשו עבודה עיתונאית. לא כדי שיתווכו לנו הודעות שמגיעות אלינו במילא לווטסאפ, אלא כדי שיבדקו את הנושא לעומקו ויסבירו אותו לציבור ההורים והתלמידים, ואולי גם למורים שלא יודעים בדיוק את פרטי המאבק שמתקיים בשמם.  אז על מה כל המהומה בעצם? בהסתדרות המורים הוציאו לקראת השביתה הודעה לקונית על זלזול, התעלמות ותיבת הילוכים. "הסתדרות המורים ממשיכה בעיצומים לנוכח ההתעלמות של שר האוצר אביגדור ליברמן ופקידי משרדו בגיבוש הסכם שכר לעובדי ההוראה", כתבו, "ההסכם ימנע את הנטישה שמובילה לקריסת מערכת החינוך. אם פקידי האוצר לא יעבירו הילוך במו"מ על הסכם השכר – העיצומים יוחרפו".  עוד נכתב בהודעה: "התעלמות הממשלה מקריסת מערכת החינוך מפחידה. איפה שרי הממשלה? איפה ראש הממשלה? חוץ משרת החינוך אף אחד לא מתייחס למשבר הזה. מדובר במשבר לאומי. מערכת החינוך מדממת ופקידי האוצר מגישים לנו פלסטר".  אלה מילים חריפות וקשות, אבל מה המהות? על מה המחלוקת? כנראה שזה כבר לא עניין ציבורי. פנינו להסתדרות המורים בבקשה לקבל מסמך כלשהו שיכול לבאר את העניין. ומה מסתבר? שאין מסמך כזה (בהסתדרות הבטיחו לדבר איתנו בהמשך ולהסביר – אנחנו מחכים). חיפוש ברשת מלמד שהמחלוקת היא על כוונת האוצר להכריז על תוספת שכר למורים צעירים, בעוד מזכ"לית הסתדרות המורים יפה בן דוד מעוניינת בתוספות משמעותיות גם למורים ותיקים. מוקד נוסף בעימות הוא דרישת האוצר להתאים את החופשות במערכת החינוך לחופשות במשק, גמישות ניהולית ותמרוץ מורים על מצויינות ולא רק על ותק. כתבי החינוך יודעים בדיוק על מה המהומה. יעל אודם מחדשות 12 לדוגמה דיווחה על עיקרי המחלוקת במהדורה ב-26 במאי. אבל נראה שככל שהזמן עובר עורכי המהדורה נשחקים ורק מפנים מקום למאבק ולא למהותו.  האם זה מאבק שמצדיק את שיבוש השגרה למאות אלפי תלמידים ומורים, שגם ככה סובלים מחוסר יציבות מתמשך במערכת החינוך? אולי, ואולי לא – מה שבטוח הוא שלהורים, לתלמידים וגם לכלל ציבור המורים מגיע לדעת בדיוק על מה ולמה הוא מתקיים בטח בערב לפני שיבוש חייהם. לצערם, את התשובה הם לא ימצאו במהדורות החדשות המובילות בישראל. אחוז בודד אולי יחקור את הנושא ויבין את המחלוקת. הרוב יצקצקו בלשון ויקבלו על עצמם את הגזירה. 
article 35: 
אתה תסכם את המאמר הבא במשפט אחד.
נולד ב-1912 בוורשה, ברח זבוסקה 23, לוולף וצירל מודניצר, הבכור מחמישה ילדים. מאמר של זבוטינסקי הניעו להצטרף לתנועת הצופים הציונית השחר, שעל יסודותיה בנה אהרון פרופס את בית"ר פולין. ביקורו של זבוטינסקי בוורשה ב-1926 השאיר עליו רושם עמוק, והוא הקדיש את מירב זמנו לפעילות בתנועת בית"ר. בן 16 הצטרף לגדנ"ע הפולני שצלץ, ורכש אקדח ברוח קריאתו של זבוטינסקי "למדו לירות"; הצטרף לקבוצת-עלייה בראשותו של אייזיק רמבה (מפקד בית"ר ורשה), ברוח קריאה אחרת של זבוטינסקי, "צפצפו על הסרטיפיקטים". במרץ 1932 הפליג כתייר לארץ-ישראל, לכאורה כדי לבקר ביריד המזרח שהיה מתוכנן בתל-אביב, אולם למעשה כדי להישאר. לא נפרד מבני משפחתו ולא זכה לראותם, מאחר שנספו כולם בשואה. בארץ עבד בכיבוש-עבודה בגליל, ולאחר מכן חיפש עבודה ברחובות, פתח-תקווה ותל-אביב, אולם לרוב ללא הצלחה, מאחר שהיה בית"רי "לא מאורגן", כלומר, אינו חבר בהסתדרות. לבסוף מצא עבודה קבועה כפועל בניין. ב-1933 הצטרף כחבר לברית-הבריונים והחל לפעול בשירות הבית"רי, בתגרות שהיו בין אנשי שמאל וימין סביב העסקת עובדים חברי בית"ר על-ידי קבלנים. בו בזמן חילק בהתנדבות את הביטאון "חזית העם". ב-1935 הצטרף להגנה ב, ועם איחודה עם ההגנה הצטרף לפלג הבית"רי שהקים את האצ"ל. ב-1937 החל לעסוק, נוסף להפצת העיתון, גם ברכישת מודעות עבורו. היה רוכש מודעות גם עבור בטאון התנועה "הירדן", ואחריו "המשקיף". הצטרף להנהלת העיתון "חירות" עם הקמתו ב-1948, ועבד כרוכש מודעות במקביל בשני העיתונים עד שהתנדב לצה"ל כדי להילחם במלחמת השחרור. ב-1949 הסתכסך עם מנהל העיתון מאיר קהאן בוויכוח על הלנת שכר, פוטר ופתח משרד פרסום עצמאי בתל-אביב. למשרד קרא לאור, על שם הגימנסיה שבה למד בפולין. עסק בפעילות ציבורית ענפה והיה ממקימי האיגוד הישראלי לפרסום. "בשולי העיתונות הלאומית", משה בן-זאב, פרסום לאור, תל-אביב
article 36: 
אתה תסכם את המאמר הבא במשפט אחד.
כיצד ישפיע המהלך של שר המשפטים על כוחם של בנקים ומונופולים - ומכאן גם על הכיס שלנו? לוביסטים בכירים עמם שוחחנו, מי שתפקידם לקשר בין בעלי ההון לשלטון, מספרים כי העברת הכוח לממשלה ולכנסת, במצב הנוכחי ובהיעדר שקיפות, תיתן עוד כוח לתאגידים רבי עוצמה, על חשבוננו. קראו עוד מה אמרו, בכתבה המרתקת של שבי גטניו. שורת מנכ"לי משרדים ובכירים לשעבר בשירות הציבורי חתמו על מכתב שמתנגד לרפורמה המשפטית בצורתה הנוכחית. שוחחנו עם שניים מהם, ושמענו כיצד שינוי היחסים בין הרשות השופטת לשלטון ישפיע על צמתים בניהול המדינה. לקראת שבוע דיונים נוסף בוועדת החוקה על שינוי הוועדה למינוי שופטים, כך שהיא תישלט באופן מוחלט על ידי נציגי הקואליציה, בדקנו כיצד ממנים שופטים במדינות אחרות בעולם המערבי. קראו את הסקירה המקיפה.
article 37: 
אתה תסכם את המאמר הבא במשפט אחד.
אנחנו נמצאים בעידן שבו חברי כנסת מרשים לעצמם לקלל, להכפיש וללכלך אחד על השני. השבוע זה גם הידרדר לתגרת ידיים. אחרים טסים לחו"ל ללא אישור או טסים לנפוש באי של עד במשפט שמתנהל נגדם. ח"כ אחד אף הצביע פעמיים במליאת הכנסת. אנחנו מקווים שאנחנו טועים, אבל לאור התנהלות ועדת האתיקה הקודמת ספק אם גם ועדה חדשה, כשזו תקום, תקבל החלטות קשות, ובייחוד כשיעבור זמן רב מאז שהוגשו.  תאריך הפטירה של ועדת האתיקה בכנסת נקבע כבר בדצמבר 2018 בעת ההחלטה ללכת לבחירות לכנסת ה-21. אלו התקיימו רק בחודש אפריל 2019, אבל מרגע שיש הכרזה על בחירות, הנוהג הוא שוועדת האתיקה לא מתכנסת כדי לא ליפול לבורות פוליטיים.  דחיפות בין הח"כים עודה ובן גביר ליד חדרו של אסיר חמאס בביה"ח קפלן | תיעוד@hadasgrinberg pic.twitter.com/h99Jpk8Rco זו ועדה המורכבת משני נציגים מהקואליציה ושניים מהאופוזיציה. ההחלטות שמתקבלות בה מתקבלות בקונצנזוס והיא זהירה, יש שיגידו זהירה מדי, בהחלטות נגד חברי כנסת. כלומר, צריך ממש להגזים באופן קבוע כדי להיענש מעבר ל"הערה". לדוגמה, אורן חזן היה צריך לקבל שורה של תלונות חריגות על התנהגותו, וכמה דיונים בוועדת האתיקה עד שיורחק לחצי שנה מרוב עבודת הכנסת.  הייתה אמנם תקופה קצרה שוועדת האתיקה חזרה, לפחות למראית עין, לעבוד בכנסת ה-23. הדבר הראשון שהיא עשתה ביולי 2020, חודש לאחר שהתכנסה, היה לבדוק אם כל חברי הכנסת הגישו הצהרות הון. חשוב, אבל עניין טכני למדי (כן, כולם הגישו). זה במקרה הטוב כמה שעות עבודה של מתמחה במחלקה המשפטית של הכנסת.  אחר כך, רק בנובמבר האחרון, היא הוציאה אמירה כללית לחברי הכנסת שמבקשת לדבר באופן מכובד. ההחלטה הזו סיכמה למעשה את רוב התלונות שהוגשו נגד חברי הכנסת: "מאז הקמתה של ועדת האתיקה בכנסת הנוכחית היא מקבלת קובלנות רבות בעניין התבטאויות של חברי הכנסת, הן מהציבור והן מחברי הכנסת. רבות מהתלונות האלה מעידות על הידרדרות השיח בכנסת ועל כעס ואכזבה אותנטיים מצד הציבור המצפה מנבחריו להוות דוגמה ולהתבטא באופן הולם, גם בהתקיים ויכוחים אידיאולוגיים חריפים".  הוועדה אכן הזהירה אז שתדון במקרים קשים ואף תטיל סנקציות. אבל בדצמבר הנפיקה שתי החלטות אנמיות למדי נגד ח"כ יאיר גולן ואלי אבידר על התבטאויות בעייתיות. גולן לא קיבל כלום ואבידר קיבל כלום בפיתה, או בשמה המכובס – "הערה". אנשים המכירים את עבודת הוועדה סיפרו לנו אז כי ההחלטות הקשות והמורכבות יותר דורשות נוכחות של כל ארבעת חברי הוועדה ואף התדיינות מקדימה ארוכה בין הח"כ הסורר לוועדה לליבון הפרטים. בקיצור, לוועדה לקח חצי שנה לקבל את ההחלטה הכי קשה שלה – הערה. שאר התלונות נגנזו.  חברי הליכוד זועמים שלא נתנו להם ייצוג ראוי בוועדת הכספים? שיפעילו סנקציות עליה. את ועדת האתיקה צריך להשאיר מחוץ לוויכוח. חברי הכנסת יודעים שהתנהלות משולחת הרסן שלהם תזכה להדהוד תקשורתי, ללא מחיר בצידה. או כפי שקראנו לכך בעבר – חסינות על סטרואידים. 
article 38: 
אתה תסכם את המאמר הבא במשפט אחד.
נוסד על-ידי ליאון טרוצקי ב-3 באוקטובר 1908 כעיתון סוציאל-דמוקרטי ברוסית. יצא לאור מחוץ לרוסיה והוברח אליה בחשאי, מאימת שלטון הצאר. ב-1910 התאחדו הסיעות השונות בתנועה הסוציאל-דמוקרטית הרוסית, והעיתון, שקרא לאיחוד כזה, הוכרז כעיתון הרשמי של התנועה ומומן על-ידיה. גליונו האחרון של העיתון במתכונת זו יצא לאור ב-22 באפריל 1912. גלגולו השני של העיתון התרחש בסט. פטרבורג, שם יצא לאור על-ידי הסיעה הבולשביקית הפורשת בראשות לנין, עד שנסגר על-ידי השלטונות ביולי 1914. אופיו של העיתון לא היה אינטלקטואלי במופגן, וכיוון שהוצא לאור ברוסיה עצמה, יכול היה לקיים קשר בלתי אמצעי עם קהל קוראיו המיועד – הפועלים הרוסים – ולפרסם את מכתביהם. העיתון נתקל בצעדים מגבילים מצד השלטון, אולם תפוצתו עלתה והגיעה עד ל-60 אלף גליונות. באותה תקופה שלח טרוצקי מכתב מחאה נגד השימוש בשם "פראבדה". המכתב שימש שנים אחר-כך את אויביו של טרוצקי להוכחה כי הוא עוין את לנין. את העיתון ערכו ויאסצלב מולוטוב ואלכסנדר שליאפניקוב. אחרי המהפכה הבולשביקית ב-1917 חזר העיתון לצאת לאור, בעריכתם של יוסף סטלין, מאטווי מוראנוב ולייב קאמנב. את הקו המערכתי קבע לנין. העיתון הופץ באותה תקופה ב-100 אלף עותקים, וב-3 במרץ 1918 עברה המערכת למוסקבה, שנקבעה כבירת המדינה. העיתון היה לפרסום רשמי של המפלגה הקומוניסטית ובמה לפרסום הודעות מטעם השלטון, והעובדים במפעלים מולאמים ובכוחות הביטחון היו חייבים להיות מנויים עליו. לאחר מותו של לנין ולאחר מותו של סטלין שימש העיתון זירת מאבקים בין בכירי המפלגה על כס השלטון. ב-1991 הורה הנשיא ילצין לסגור את העיתון, כחלק מסגירתה וביטולה של המפלגה הקומוניסטית. כמה מחברי המערכת המשיכו להוציא את העיתון, שהפך לטבלואיד חדשותי מהזן הנפוץ במערב. קבוצה אחרת מחברי המערכת הקימה עיתון מקוון בשם "פראבדה", שהיה לעיתון המקוון הראשון בשפה הרוסית. העיתון נודע במערב כשופרו של השלטון הקומוניסטי הרוסי, והפך בעולם, וישראל בכלל זה, כינוי לעיתונות "מטעם", הטוענת לאובייקטיביות ולחתירה אחרי האמת, אולם למעשה מגויסת לאידיאולוגיה מסוימת ואינה מתחשבת בעובדות הסותרות את מטרותיה. ראו גם "פראבדה (ביטוי)"
article 39: 
אתה תסכם את המאמר הבא במשפט אחד.
איני רוצה להיות המתלונן הסדרתי ולהטיל את האשמה בקיפוח הערבים הפלסטינים בישראל על המוסדות הממשלתיים, הציבוריים והפרטיים, אבל מה לעשות, המציאות בישראל עולה על כל דמיון, וקשה, אם לא בלתי אפשרי, למצוא תחום אחד שבו הערבים אינם סובלים ממדיניות האפליה הגזעית מבית-היוצר של הממשלות לדורותיהן. העיתונות הישראלית בשפה העברית, אפשר לקבוע כמעט בוודאות, היא עיתונות בגובה דשא, עיתונות חצר, עיתונות שמגויסת למה שמכונה במחוזותינו "הקונסנזוס הציוני" - ככל שהדברים נוגעים ללא-יהודים במדינה. נתחיל בעובדות הכואבות, שלעניות דעתי מטילות כתם שחור על מה שמכונה "חופש הביטוי": אולי מישהו יתנדב להסביר לי מדוע בשני העיתונים הגדולים, "ידיעות אחרונות" ו"מעריב", אין כתב ערבי אחד, אפילו לבריאות, תרתי משמע? האם המגזר הערבי אינו יכול לספק את הסחורה, או שמא מדובר בהחלטה אסטרטגית של בעלי העיתונים והעורכים שלא להעסיק ערבים? מותר להניח, ואני מדגיש - להניח - כי אי-העסקת עיתונאים ערבים בשני העיתונים נובעת, בין היתר, משיקולים מוזרים ונלוזים, שלא לדבר על גזעניים. לא רק זו, אף זו: הערבי הפלסטיני במדינת ישראל נתפס היום -בזכות התקשורת הישראלית האדיבה - לאנס, גנב, רוצח, מחבל ומיידה אבנים, אז איך אפשר להעסיק עיתונאי שמגיע מסביבה מפגרת ופרימיטיבית? ולכן צפוי שקהל הקוראים יתייחס לדיווחי הכתב הערבי בעירבון מאוד מוגבל. וכך, המוסכמה הרווחת היום באמצעי התקשורת הישראליים היא שערבים מורידים רייטינג. לעומת "ידיעות אחרונות" ו"מעריב", קיבל עיתון "הארץ" החלטה אמיצה לשלב עיתונאים ערבים במערכת. כיום עובדים בעיתון שני כתבים: גקי חורי ופאדי עיאדאת, ושילובם עולה יפה מאוד. תופעה נוספת שיש לתת עליה את הדעת: שני הכתבים הערבים ב"הארץ" אינם מופקדים על סיקור ענייני הערבים; הם מכסים תחומים אחרים, ועל כך מגיע ל"הארץ" יישר כוח. מתוקף תפקידי אני עובר מדי יום על שלושת העיתונים העבריים הגדולים. בשלושתם יש מדורי דעות המפרסמים מאמרים פובליציסטיים. לא ערכתי מחקר מדעי, אבל מאמר דעה שנכתב על-ידי ערבי והודפס בעיתון עברי בישראל הוא אירוע נדיר ביותר. השאלה נשאלת שוב: מדוע נחסמת זכותו של הערבי להביע דעה? האין זו מדיניות של סתימת פיות? אני מניח שלא מעט כותבים ערבים שולחים מאמרי דעה לעיתונים העבריים, אבל נתקלים בחומת סירוב מבוצרת. מדוע? כי הגישה היא שאם אתה ערבי, לך תביע את דעתך בעיתונים הערביים; משמע, המשך לשכנע את המשוכנעים. תופעה אחרת, לא פחות פוגעת, נוגעת למחלקות המנויים בעיתונים העבריים: אנשיהן מתקשרים ומבקשים להחתים את הערבים על מנוי לעיתון. מאליה עולה השאלה: מדוע עלי לשלם כסף כדי לקבל מוצר שאינני שותף בתהליך יצירתו? האם המיעוט הערבי הלאומי במדינת ישראל הוא כוח קנייה ותו לא? להמחשה בלבד מתחום אחר: בחברת החשמל הישראלית מועסקים יותר מ-14 אלף עובדים. מספר ה"לא-יהודים" בחברה, כפי שמנסחת מחלקת הדוברות שלה, מגיע לחמישה או שישה. עשו את החשבון בעצמכם: כמה כסף משלמת האוכלוסייה הערבית בישראל לחברת החשמל מדי שנה? היריעה קצרה מלפרט את כל העוולות שמעוללת העיתונות העברית לערבים הפלסטינים בישראל, אבל אי-אפשר להתעלם מהמסקנה הברורה: הפלסטיני אזרח ישראל מודר למעשה מהשיח הציבורי. המצב הזה מגביר את תחושת הניכור של הפלסטינים בישראל; העיתונות העברית, במקום להיות גשר לקירוב בין שני העמים שנגזר עליהם לחיות יחדיו בארץ, תורמת להנצחת הפערים בין שתי האוכלוסיות ולהעמקת תחושת חוסר שייכות שלנו למדינה, לסמליה ולמוסדותיה. ואחרי כל זה שרת החינוך מצפה שנציין את עצמאות ישראל. היא כנראה שכחה שעצמאות ישראל היא הנכבה שלנו. זוהיר אנדראוס הוא מנכ"ל העיתון הערבי-הישראלי "מע אל-חדת"
article 40: 
אתה תסכם את המאמר הבא במשפט אחד.
 בפתח התוכנית המנחה עמנואל רוזן משווה בין התעלמות התקשורת העולמית מהרצח באיתמר ותפיסת ספינת הנשק "ויקטוריה" לבין התעלמות התקשורת הישראלית מהנעשה מחוץ לתחומי המדינה. לאחר אות הפתיחה משוחח רוזן עם יעקב אילון, מגיש המהדורה המרכזית של "חדשות 10", אשר שב מיפן. "לא רציתי לצאת", אומר אילון ומספר כיצד שוכנע בסופו של דבר בכל זאת לסגת מהמדינה. "עיתונות עושים מהשטח", מסביר אילון את הצורך לדווח מאזור האסון. בתשובה לשאלה מדוע אין למערכות החדשות הטלוויזיוניות יותר כתבים במשרה מלאה מחוץ לתחומי ישראל אומר אילון: "אנחנו אוהבים להתעסק בעצמנו [...] 90% מהחדשות אצלנו זה מי אמר מה על מי ומי ענה לו בחזרה על מה הוא אמר". בהמשך התוכנית משוחח רוזן עם רחל דולב, לשעבר הצנזורית הראשית; עם רונן ברגמן, עיתונאי "ידיעות אחרונות" ומגיש "ערב חדש" ועם אביב לביא, הכתב לענייני סביבה של "מעריב" על הסכנות שמציבים הכורים הגרעיניים בישראל. "אני מקווה שאצלנו הכל מתנהל כשורה", אומרת דולב. "אני מודאג", אומר ברגמן ומסביר כי הגורמים המפקחים פועלים בלא שקיפות ונגישות ראויה. "אני מודאג כי אני לא יודע", אומר לביא. לדברי ברגמן, התקשורת הישראלית אינה מסקרת כראוי את הסכנות שעלולות להיגרם מהכורים הגרעיניים בישראל וזאת מפחד ובשל קשיים שמציבים בפניהם גורמי הביטחון. לביא טוען כי בישראל מתבצע "ערבוב בעייתי בין ביטחון לבין בטיחות". לדבריו, "השאלה היא איך מה שקורה בכור מטופל". הוא מונה, לדוגמה, את נושא הפסולת הגרעינית בישראל ומציין כי המומחים מסרבים לדבר איתו על הנושא. מנגד, דולב טוענת כי בשנות האלפיים חל שינוי ביחס הצנזורה וגורמי הביטחון לנעשה בכור וזאת לצורך הפרדה בין ביטחון לבטיחות ויצירת יתר שקיפות בנושאי בטיחות ואיכות הסביבה. לדעתה, הבעיה היא חוסר הרצון של התקשורת לעסוק בנושא ולא החסמים שמציבים בפניה הצנזורה ומערכת הביטחון. לסיום משתמש ב. מיכאל בפינתו הקבועה כדי לקדם מותגים ומוצרים שונים. התוכנית "תיק תקשורת" משודרת בערוץ 23 ובאתר הטלוויזיה החינוכית
article 41: 
אתה תסכם את המאמר הבא במשפט אחד.
מותר לומר מלה טובה, בלי להיחשב לטעונת בדיקה ואשפוז? אז ניקח סיכון. מלה טובה לתקשורת על פרשת דני איילון. זה בעצם הדבר החיובי היחיד שנותר מהסיפור העצוב/הזוי/לא ייאמן/מביך/משפיל/מכעיס, ונדמה לי שלא צריך למחוק שום תואר. הרי אלמלא התקשורת, הצלמים, המקליטים, הכתבים, הפרשנים והעורכים, שהבינו שמדובר כאן בסיפור-סיפור, לא היינו יודעים כיצד מתנהלים יחסי החוץ של ישראל, ואולי לא רק ביחסים עם טורקיה. בעצם, אלמלא התקשורת לא היה מתרחש הסיפור-סיפור הזה. שהרי כל תכליתה של הפגישה, על מאפייניה והבימוי והתפאורה הייחודיים שלה, היתה בעצם שידורה. חשב דני איילון, סגן שר החוץ, שזו הזדמנות פז לחזק את בסיס התמיכה הפוליטי שלו. "נראה להם, לטורקים האלה! לא נחייך, לא נלחץ ידיים, נשב ונסתכל על השגריר מגבוה. וגם דגל טורקי לא יהיה. רק כחול-לבן". איזו זקיפות קומה פטריוטית! ואכן, היו מי שנהנו מהמחזה, וגם הביעו את עמדתם בתקשורת. אלא שבסופו של דבר, דני איילון היה זה שנשאר עם הביצה מרוחה על הפרצוף, כי כנראה שאפילו במקומותינו יש גבול לכל תעלול, וטוב שיש עדיין מבוגר אחראי כשמעון פרס בסביבה. מי שצפה במחזה בשידור לא ידע איפה לשים את עצמו מרוב תדהמה ובושה וזעם, ולרגע היה בטוח שמשהו אצלו לא בסדר, עד שכל הכתבים והפרשנים בכל מקום ואתר (כמעט, כמעט) פתחו במחול שכמותו כבר מזמן לא נראה ולא נשמע אצלנו. כל החרפות והגידופים הנחשבים בימים כתיקונם ללא תקינים פוליטית נשלפו, עד כדי תהיות בשידור חי, מה שתה ומה בלע כבוד סגן השר לפני שעשה את מה שעשה. בבת אחת ירדה לטמיון קריירה דיפלומטית שאומרים עליה שהיתה לא רעה בכלל. בעצם, לא ניסחף. טמיון זה עניין יחסי, כידוע, ואולי הוא רק ייצא מחוזק מהסיפור. אמנם גם בעבר השתרבב פה ושם שמו של איילון לפרשיות לא נעימות, כששימש שגריר בוושינגטון, אבל אז התקשורת אימצה אותו אל לבה בחום כדיפלומט מקצועי שנפל קורבן לשרירות לבו של השר שלו. עכשיו אולי כדאי לחזור ולבדוק מחדש את האבחנות ההן. מה יש לדבר, התהפכה התמונה. מרוב ניסיון לטפח את הזקיפות ההיא, יצאנו מה זה קטנים, והטורקים יצאו אנשי הכבוד. איך צחקנו פעם על נשיא מצרים חוסני מובארכ, שכמעט יצר משבר דיפלומטי בגלל החיקויים של יצפאן! איך חשבנו שהוא אידיוט שלא מבין איך פועלת מדינה דמוקרטית, וחושב שהשלטון יכול לשלוט בכל בדיחה של כל חקיין בטלוויזיה הפרטית המסחרית. עכשיו אנחנו (זאת אומרת, שר החוץ וסגנו, וגם ראש הממשלה, שהביע תמיכה מסויגת עד שהבין שזה לא מצחיק) מצאנו עצמנו מייחסים חשיבות עליונה למסרים של טלנובלה טלוויזיונית, זדונית ואנטישמית ככל שתהיה, ומוכנים להקריב אינטרסים בטחוניים וכלכליים ובלבד שנצא גאים ונראה להם. גם מי שלא מתפעל ממנהיגי טורקיה ומההתבטאויות שלהם בענייני המזרח התיכון בכלל וישראל בפרט לא היה יכול שלא לחוש צביטה למראה חיוכיו הנבוכים של השגריר, אחמט אוגוז צליקול, כשהחברה מריצים בדיחות על חשבונו בשפה לא מובנת. בכלל, מכריו הישראלים מספרים שהוא דיפלומט מצוין, ומאז נכנס לתפקידו, לפני זמן לא רב, הוא משקיע מאמצים כנים בהתגברות על המכשולים ובשיפור היחסים בין שתי המדינות. אז תודה לדני איילון, שנתן לנו כמה רגעים של שמחה לאיד, שמחה צרופה, טהורה, נטולת עכבות. ובעיקר תודה לתקשורת, שלשם שינוי מילאה את תפקידה, הביאה סיפור והעצימה אותו, ואגב כך גם סייעה ליישב משבר מיותר ומסוכן למדינת ישראל כולה. כך שיצא לה גם להפגין פטריוטיות, וזו שמחת עניים לכולנו.
article 42: 
אתה תסכם את המאמר הבא במשפט אחד.
"מי הח"כית הצעירה שמחפשת בגיידייט מישהו להתכרבל איתו?", שואלת הכותרת בכתבה של לילך ויסמן באתר "גלובס". "בחודשים האחרונים הופתעו גולשים באתרי היכרויות לגלות כי על מחפשות בן הזוג נמנית גם ח"כ מיכל בירן (35) ממפלגת העבודה", נכתב בכתבה, שכוללת צילומסך ופרטים מפרופיל ההיכרויות של בירן. הכתבה אינה מכילה ציטוטים מפיה של בירן, ומסתיימת בשורה "ח"כ בירן אישרה את הפרטים". כפי שהבחינו כמה מגיבים, בירן לא רק שאישרה את הפרטים, היא גם זו שסיפקה אותם. בצילומסך הופיע הפרופיל שלה לא כפי שגולשים באתר רואים אותו, אלא כפי שבעליו רואה אותו, עם הכיתוב "הפרופיל שלך: זו תצוגה מקדימה של הפרופיל שלך באתר. לעריכה יש ללחוץ היכן שתבחר". הידיעה פורסמה היום בצהריים, ומאוחר יותר הוחלף הצילומסך באחד שמציג את הפרופיל כפי שהוא נראה לעיני גולשים באתר, אולם התגובות המסגירות לא נמחקו. העוזר הפרלמנטרי של ח"כ בירן, רועי פרלמן, מסר בתגובה: "לילך פנתה למיכל להגיד לה שהיא עושה כתבה על הפרופיל שלה באתר ההיכרויות, ומיכל הסכימה להראות לה את הפרופיל". מוויסמן לא נמסרה תגובה.
article 43: 
אתה תסכם את המאמר הבא במשפט אחד.
נולד בישראל ב-1951. למד בתיכון עירוני ה בתל אביב. בין השנים 1970-1973 שירת בצה"ל ביחידת נ"מ. בעל תואר ראשון בכלכלה (B.A) ותואר שני במינהל עסקים (M.B.A), שניהם מאוניברסיטת תל-אביב. את דרכו העיתונאית החל עוד בהיותו סטודנט, ככתב ביומון הכלכלי "יום יום". לאחר מכן עבד מספר שנים במגזר העסקי וב-1983 מונה לתפקיד העורך הכלכלי של עיתון "הארץ". פרסם בעיתון סדרת כתבות אודות פרשיית וויסות מניות הבנקים שהביאה למשבר הבורסה הגדול (1983), וקרא למיצוי הדין עם הבנקאים האחראים למפולת. כמו כן חשף את תנאי הפנסיה המפליגים של יו"ר בנק לאומי ארנסט יפת (1987). כתוצאה מהפרסום והלחץ הציבורי, נאלץ יפת להחזיר את רוב כספי הפיצויים והפנסיה לבנק לאומי, ואילו הבנקאים האחראים לוויסות נאלצו לעזוב את משרתם. הם אף הועמדו לדין והורשעו. בדצמבר 1994 חשף את פרשת משה זנבר, כשהביא לפרסום את העובדה שזנבר רכש ארבע דירות בהנחה מחברת אפריקה ישראל, בעוד הוא משמש גם כיו"ר בנק לאומי (הבעלים דאז של אפריקה ישראל), וגם כיו"ר אפריקה ישראל עצמה. כתוצאה מהפרסום נאלץ זנבר להתפטר מתפקידיו אלו. בנובמבר 1996 פרסם סדרה של מאמרי ביקורת נגד עיריית תל אביב, שתלתה שלט בולט בצמוד לאנדרטה לזכרו של יצחק רבין המודיע שהאנדרטה הוקמה בסיוע תרומתו האדיבה של יוסף בוכמן מפרנקפורט. כתוצאה מהביקורת על מקורו של הכסף הורה ראש העיר רוני מילוא על החזרת הכסף לבוכמן ועל הסרת השלט. במסגרת עבודתו העיתונאית עוסק גם בנושאי צרכנות. פרסם ידיעות ומאמרים נגד רשתות השיווק ויצרני המזון הגדולים, במטרה להביא לביטול שיטת הקודים ומעבר לפרסום מחירים מלא על גבי אריזת כל מוצר ומוצר. ב-1998 עבר תיקון לחוק, המחייב את הרשתות לכך. כותב גם בנושאים מדיניים, פוליטיים ובטחוניים. ב-1999 מונה לעורך בכיר לכלכלה וחברה בעיתון "הארץ". ב-2001 הצטרף לחדשות ערוץ 2 כפרשן כלכלי. בין היתר מגיש את הפינה בנושאי כלכלה וצרכנות "ושלא יעבדו עליכם", בתוכנית החדשות "אולפן שישי". ב-2006 הפכה הפינה, למשך עונת שידורים אחת, לתכנית מלאה ששודרה על ידי זכיינית ערוץ 2 "קשת". במהלך עבודתו זכה בפרסים הבאים: ב–1987 היה חתן פרס העיתונאי הכלכלי המצטיין, מטעם המרכז הישראלי לקידום חברתי וכלכלי. ב-1988 זכה בפרס סוקולוב בגין חשיפת הפנסיה שקיבל ארנסט יפת, ופרסום סדרת כתבות שקראה למיצוי הדין עם הבנקאים האחראים למשבר הבורסאי של 1983. מנימוקי ועדת השופטים: "סידרת המאמרים של נחמיה שטרסלר ועקרונות דוח ועדת בייסקי והפרשיות הנלוות, הצטיינה ברמה גבוהה של אמינות, של בהירות ושל עמידה על עקרונות, כמו גם בכושר ניתוח ובמיומנות כלכלית". ב-2011 זכה בפרס ל"תקשורת כלכלית איכותית" מטעם "האגודה לזכות הציבור לדעת". ב-2012 קיבל פרס "מפעל חיים" מטעם אגודת העיתונאים בתל אביב, בגין "כתיבה ומאבק בן שנים רבות נגד מונופולים, קרטלים ופירמידות של המדינה ושל בעלי הון גדולים, במטרה להפוך את כלכלת ישראל לתחרותית יותר, צומחת יותר, עם מחירים סבירים יותר ואבטלה קטנה יותר, לטובת הצרכנים והאזרחים כולם". נחשב בדעותיו לליברל התומך בכלכלה החופשית-קפיטליסטית. כתיבתו עוסקת ביתרונות של כלכלת השוק הליברלי. במאמריו קרא לא אחת להקטנת תקציב המדינה, לצמצום מעורבות הממשלה במשק ולייעול השירות הציבורי. מצדד במאמריו בפתיחת השוק לתחרות, בהפרטת כל גורם עסקי שמחזיקה הממשלה, "כי הממשלה לא יודעת ולא מסוגלת לנהל עסקים". כמו כן מצדד בפירוק מונופולים וקרטלים, ומתנגד להטבות המופרזות שזוכים להן בעלי ההון במדינה. ב-2003 תמך באופן עקבי בתכנית הכלכלית של שר האוצר בנימין נתניהו, שכללה קיצוצים בתקציב ובקצבאות והורדת מיסים. מרצה בפקולטה למינהל עסקים באוניברסיטת תל אביב, לתלמידי תואר שני. גר בתל אביב, נשוי ואב לשלוש.
article 44: 
אתה תסכם את המאמר הבא במשפט אחד.
פרשה שהוטל עליה צו איסור פרסום (צא"פ) מסעירה בימים האחרונים את הרשת הישראלית. בכך אין הרבה חדש. העוקבים אחרי המדיה החברתית והבלוגוספירה יודעים כי המרחבים האלה אינם אוהבים צא"פים. אבל בעצם גם התקשורת המסורתית לא אוהבת איסורי פרסום. היא הרי ניזונה מחופש העיתונות, חופש המידע וחופש הביטוי. לכן פעמים רבות עותרים כלי תקשורת שונים לבית-המשפט בבקשה להסיר צא"פ שהוטל על פרשה זו או אחרת. במיוחד כשיש בה לדעתם עניין ציבורי. לא אחת העתירה מביאה אכן לביטולו המלא או החלקי של הצא"פ, או לזירוז הסרתו. מה שמייחד את הפרשה הנוכחית הוא שתיקתה של התקשורת. העדר כל מאמץ מצדה להסיר את הצו, כמו גם שום ניסיון לרמוז על הפרשה בדרכים המוכרות והידועות: החל מדיווח על פרשה שיש עליה צו כזה, עבור בפרסום ידיעות או תמונות מרמזות שלכאורה לא מתקשרות לכלום, וכלה בהסתמכות על מקורות זרים או אפילו הפניה לרשת. כלום. נאדה. ברשת, לעומת זאת, הדיון לא תמיד זהיר, מדויק ומרוסן (לא שהתקשורת היא תמיד מופת לכך). פה החשוד כבר נהפך ל"אנס"; שם האיסור הכללי בחוק העונשין על זהותה של המתלוננת מבולבל עם צא"פים המוצאים למטרות ספציפיות ושונות; הכל נכרך יחד כדי להאשים את "המערכת" בהסתרת מידע. בפרשות כאלו, גם כשהמידע גלוי הוא מושא למניפולציות מצד יועצי התקשורת ועורכי-הדין של הצדדים, המזינים את התקשורת. אבל כשהמידע מוסתר – השמועות פורחות. הנה עוד סיבה לבקש את הסרת הצא"פ. אז מה נשתנה הפעם, מבחינת התקשורת? האם התשובה העגומה טמונה בעובדה שהחשוד בפרשה הוא עיתונאי והגילדה סוגרת שורותיה בהגנה על מי שהוא "אחד משלנו"? ייתכן שהקולגיאליות במקרים כאלה גוברת על התחרות בענף, המביאה לא פעם להכפשות הדדיות. אם יקרה לי פעם משהו דומה, חושב העיתונאי, אומר לעצמו העורך, לא ארצה שהקולגות יחגגו עלי. ומה על העניין הציבורי? וחופש המידע מה איתו? שואלת הקוראת הביקורתית התמהה. לא כשמדובר בנו, משיבים העיתונאים בשתיקתם. אין ספק כי החשוד נהנה מחזקת החפות. התקשורת אינה אמורה בשום פנים לשפוט אותו. היא כן אמורה לדווח על תלונה ועל מעצרו של אדם כאשר יש בכך עניין ציבורי. עניין כזה, קובע תקנון האתיקה המקצועית של העיתונות, נוגע ל"עיתוי הפרסום, נסיבות העבירה, אופיה, חומרתה או מעמדו הציבורי של החשוד". במקרים מקבילים, התקשורת להוטה להסיר את הצא"פ ולחשוף את מרב הפרטים. שולחת את עורכי-הדין שלה לשאת נאומים חוצבי להבות בבית-המשפט על חשיבותם (אכן!) של חופש המידע וחופש העיתונות ועליה עצמה כעל גוף המייצג את האינטרס הציבורי ואת זכות הציבור לדעת. כל זה מתחלף לפתע בשתיקה מביכה. כאילו עיתונאי אינו בעל מעמד ציבורי. כאילו העבירה שהוא נחשד בה אינה חמורה. לפתע הציבור אינו זכאי לדעת. אפשר להקשות ולשאול, האם התקשורת אינה אמורה לשקול מראש את האינטרסים המנוגדים, של פרטיות החשוד ושל שמו הטוב? הרי במקרים שבהם התיק נסגר היא כמעט לא טורחת לדווח, או עושה זאת בידיעה זניחה וקטנת גופן בעמוד פנימי. ודאי שלא באותן כותרות צעקניות שבהן ליוותה את המעצר והחשדות, בעיקר כשמדובר באדם ידוע שגם ניזוק יותר משום כך. ובכן, האינטרסים הללו אמורים בהחלט להשפיע על אופן הסיקור. זה צריך להיות מאוזן, אחראי והוגן. אבל השאלה אם הם כבדי משקל דיים כדי לגבור על העניין הציבורי בעצם הפרסום אינה שאלה שהתקשורת מחליטה בה, אלא בית-המשפט. סעיף 70 לחוק בתי-המשפט מונה איסורי פרסום ומקנה לבית-המשפט שיקול דעת אם לאסור פרסום במקרים אחרים; בין השאר בשל פגיעה חמורה בפרטיות, או בשל נזק חמור שייגרם לחשוד שטרם הוגש נגדו כתב אישום ובית-המשפט סובר כי יש להעדיף את מניעתו על פני העניין הציבורי. כלי התקשורת מבקשים חשיפה בכל מקרה, בשם האינטרס הציבורי במידע. התפקיד של איזון בינו ובין האינטרסים של החשוד מסור לבית-המשפט. גוף גוף ותפקידו. איני מתנגדת באופן עקרוני וגורף לכל צא"פ באשר הוא. הפרטים הם לפני בית-המשפט, ועליו להחליט. אך איכשהו, לא נראה מרחיק לכת לשער שאין מדובר כאן בקביעת סטנדרטים חדשים שיחולו מעתה ואילך בתקשורת, של איפוק עילאי והתנזרות מכל פרסום במקרים דומים, שבהם הנילונים אינם חברים באותו מועדון. חופש העיתונות אינו אינטרס פרטי של התקשורת. הוא זכותם של מקבלי המידע הרבה יותר משל מוסריו. התקשורת אינה אלא נציגתו של הציבור. אך האינטרס הציבורי בפיה מסתבר, ולא לראשונה, כעניין יחסי מאוד. מנופפת בו כשזה מתאים, שותקת כשזה פחות נוח. יש לשער שבסופו של דבר תיפרץ חומת השתיקה גם בתקשורת. רק שבינתיים היא הוכתמה בכתם של צביעות וסטנדרטים כפולים: אחד לכולי עלמא והשני לה עצמה. נעמה כרמי היא דוקטור לפילוסופיה, חברה במליאת מועצת העיתונות ובעלת הבלוג קרוא וכתוב
article 45: 
אתה תסכם את המאמר הבא במשפט אחד.
החליפה שלובש העיתונאי רם לנדס בתצלום הפותח את הראיון עימו במוסף "הארץ" (24.7.09) אינה שלו, אלא של זארה. כך גם הנעליים. החולצה – של קסטרו. הבית שבו צולם אינו ביתו, אלא מעונו של אדם ששמו פיטרו הכט מהרצליה פיתוח. גם הפנים והשיער של לנדס אינם בדיוק הוא: הם אופרו ועוצבו בידי ענבל מסס. על סגנון ההופעה כולה, לצורך התצלום, אחראית לימור זוהר שביט. כך בחר רם לנדס לארוז את עצמו לכבוד הראיון שבו הוא מבכה את אובדן האמת בעיתונות ואת היעלמה של האותנטיות מכלי התקשורת. לכאורה, ראיון אחד מני רבים במוספי סופשבוע, שכל תכליתו ליחצן סדרת טלוויזיה חדשה, אינו עניין לעסוק בו. מה לא עושים סופרים, תסריטאים, במאים וגם עיתונאים כדי למשוך תשומת לב ליצירות חדשות היוצאות מתחת ידיהם? גם ללנדס מותר, והראיון איתו אכן מזיע ממאמץ לקדם את הפקותיו הטלוויזיוניות האחרונות. ובכל זאת, כדאי להתעכב רגע ליד הדברים שהוא אומר, משום שיש בהם יומרה לאבחן את מצבה של המלאכה העיתונאית בימים אלה וגם לחרוץ את דינה. לנדס קובע כי העיתונות, במשמעותה הבסיסית, איבדה את יכולתה למלא את תפקידה: היא נמצאת, לדעתו, במצב סופני, ואין כיסוי ליומרתה להביא מידע אמיתי. במלותיו שלו: "מה ההבדל בין טלנובלה לחדשות? זה בידור וזה בידור. זה טלוויזיה וזה טלוויזיה. גם חדשות זה בידור [...] אם טלנובלה זה תיאטרון, אז חדשות זה תיאטרון יפני של מחוות מינימליסטיות, אבל עדיין תיאטרון". לנדס פוסק שהמאבק על השגת האמת העיתונאית למעשה הוכרע; מה שנשאר זה להודות בכך. הוא מספר למראיינת כי הפסיק כמעט לצפות בחדשות. מאחר שנואש מהסיכוי להציג את האמת העובדתית כפי שהיא, פנה לעסוק בטלנובלות מצד אחד, ומצד שני בתיעוד עצמי של אנשים (למעשה, נשים) באמצעות מצלמות שהוא מפקיד בידיהן (זו מהותה של הסדרה החדשה שלו "מחוברות").  אינני בקי די בפרטי הביוגרפיה המקצועית של לנדס כדי לדעת אם ההסבר שלו למעבר מעיתונאות לטלנובלות (ולהפקה החדשה שלו) הוא האמת במלואה או שהוא סוג של רציונלזיציה שהוא פיתח. אפשר, עם זאת, לתהות אם הסוגה שהוא מהלל עתה, התיעוד העצמי, נקייה מהפגמים שהוא מוצא בעיתונאות. האם התערבותו כעורך אינה משפיעה על דיוקו של המסמך התיעודי שהוא מתיימר להציג? האם החלטותיהן של גיבורות הסדרה אילו מצבים ורגעים בחייהן לצלם ואילו לא אינן סוג של מסננת שמפעילים גם עיתונאים בעבודתם ושנגדה מתקומם לנדס? האם עצם הבחירה בחמש הנשים המסוימות, שהסכימו לחשוף את עצמן, אינה גורם מכריע בקביעת תמונות החיים שהסדרה מתחזה להציג ולטעון שהיא משקפת עולם מציאות משותף לרוב הישראליות? במלים אחרות, האם מרכיבים בלתי נמנעים אלה בתהליך הפקת הסדרה אכן מבדילים לטובה את מידת האותנטיות שלה מהמלאכה העיתונאית השגורה שבה כתבים ועורכים מנסים להציג לציבור פיסות מציאות? לנדס נוגע בשאלה אמיתית: עד כמה המציאות הנשקפת בכלי התקשורת היא "אמיתית" ועד כמה היא נגזרת של נסיבות אובייקטיביות (לחץ זמן, אילוצי דיווח, תלות במקורות וכדומה) ושל סיבות סובייקטיביות (אישיותו של המדווח, תפיסתו את המציאות, שיקולים זרים המפעילים אותו וכדומה). זו דילמה המלווה את העשייה העיתונאית מאז ומעולם, וב"העין השביעית" היא נדונה, בין השאר, במאמרים מלומדים שכתבו פרופ ירון אזרחי ("לא קיים עיתונאי אובייקטיבי") ופרופ מרדכי קרמניצר ("המילון הישן") ב-2002. אלא שלנדס מוליך את הסוגיה הזו למחוזות האבסורד, ובכך נותן לגיטימציה לכאוס ולהפקרות מקצועית שאין לה גבולות. הוא אומר שאין עוד טעם במאמץ העיתונאי הסיזיפי לחפש, כמיטב היכולת, את האמת; להציג לקורא, למאזין ולצופה את העובדות ככל שניתן לאתר אותן; להצביע בפני הציבור על תהליכים ותופעות ככל שניתן לזהות אותם; להציע תובנות המסתמכות על תום הלב של העיתונאי ועל התחקיר חסר הפניות שעשה, ככל שהנפש האנושית מסוגלת לכך. לנדס שופך את התינוק עם המים. הוא פוסק שהמלאכה העיתונאית בזמננו היא חסרת תכלית ונדונה מראש לכישלון. הוא הופך את אכזבתו מתפקוד עיתונאים – וממערכות עיתונאיות שלמות שבהן פגש, או אפילו היה ממונה עליהן – לאידיאולוגיה. הוא בן 53 ומאחוריו קריירה תקשורתית מרשימה ולא קצרה (כמעט 25 שנה במקצוע). הוא חינך דורות של עיתונאים, ועכשיו הוא בא ואומר להם: עבר זמנה של העיתונאות; פנו לתעשיית הבידור. בה בשעה מצהיר לנדס בפני ציבור הקוראים והצופים, שרחשו לו עד כה אמון בגין המוניטין המקצועיים שצבר בעבודתו העיתונאית, שהוא הוליך אותם שולל, שלא ניתן למלא את התפקיד העיתונאי כהלכה, שהכל רקוב בממלכה השביעית. זה מסר מסוכן ולא נכון. לעיתונות, במובנה המוכר, נועד תפקיד מפתח בקיומה של החברה הדמוקרטית גם במאה ה-21. לטלנובה ולתיעוד הבידורי נועד תפקיד אחר: למלא את שעות הפנאי בשעשועים. כאשר קוראים את הראיון עם רם לנדס, רצוי לשוב להתבונן בתצלומו: כמו התמונה, כך גם דבריו נועדו להשיג תכלית אחת: להציגו באור שיגדיל את הרייטינג של הסדרה שהוא הפיק.
article 46: 
אתה תסכם את המאמר הבא במשפט אחד.
רק למחרת הוא מגיע הביתה, ומרגיע את אמו שלא הלכה לעבודה: "שום דבר לא קרה, הייתי בירושלים, ישנתי אצל דוד, הרי הודעתי לך שהיה זיכוי, כן, זיכוי מחוסר הוכחות", והוא סוגר את דלת הכניסה מאחוריו ומסתובב ובודק "איך יוצאים מכאן", ובכל זאת מגיע למיטתו, נופל עליה ומיד נרדם. בצהריים, כשפטישים הולמים בעוז בתוך ראשו, הוא מתלבש, שותה קפה והולך לעבודה במערכת "הארץ". השעה אחת בצהריים. שוקן מתפתל. "תשב", הוא אומר לו, "לאן אתה ממהר". אחר-כך הוא מעיר משהו בעניין השילומים מגרמניה, ושואל את עמוס: "מה דעתך?", אבל עמוס אינו מעוניין בשיחת חולין. "תגיד לי אם אני חוזר או לא חוזר לעבודה". עוד כחכוח ושוקן אומר: "אני לא יודע, באמת, מה דעתך? אולי עדיף שתמצא לך בית אחר?". זאת היתה שאלה, אבל עמוס אינו עונה עליה. הוא יודע היטב מה עדיף לשוקן. עדיף לו לא להעסיק בעיתון "הארץ" אדם החשוד בהשלכת פצצה גם אם יצא זכאי מחמת הספק. עדיף לו שלא יאמרו עליו שהוא מחזיק צפעוני מסוכן בעיתון שלו, עדיף לו להתרחק עכשיו מעמוס קינן, לצאת מקו האש המופנית אל האיש. את כל זה אין עמוס אומר. הוא קם, מסתובב ויוצא מהחדר, ורק טריקת הדלת המהדהדת מעידה על מצב רוחו. בדרך, ליד הדלפק, הוא מתעכב לכתוב פתק בן שבע מלים: "כדי שיהיה לך יותר קל – אני מתפטר". ואכן, לשוקן זה יותר קל. למחרת הוא שולח לעיתונאי המתפטר מכתב פרידה: "ברצוני להביע את צערי על התפטרותך מעבודתך בהארץ... מדורך בהארץ שימש עילה להתקפות נרגזות עליך, על הארץ ועלי. אך אני רואה צורך לומר לך היום שלא היה לי ואין לי גם היום ספק שהמניעים השורשיים שהדריכו אותך בכתיבתך הם מן הכנים והטהורים ביותר המפעילים נוער ישראלי בימים אלו. מדורך עשה רבות כדי לפתוח את עיני הציבור לחולשות היסודיות של חיינו ולסתירות בין מטרות מוצהרות לבין המעשה בהן הסתבכנו. זוהי פעולתה של סאטירה אמיתית, והרוגז שמתעורר מאשר שהחצים קלעו למטרה... אני גם מאמין שהכוחות והכשרונות הגדולים, שכל מי שנפגש איתך מבחין בהם, עוד ייתנו פירות בשלים". ושוב בחוץ. אור חורף בלה, קפה תמר. אף כי השעה מוקדמת, המלצר מביא בקבוק מדיצינל עם שתי כוסות. עמוס ממלא את הכוס כאילו זה גזוז ולא קוניאק, ואחרי זה הכל נמחק. "יש שנה שאינני זוכר אותה כלל. "עד כדי כך אינני זוכר אותה, שאיני זוכר איזו מהן היתה. אולי 1953. אבל אולי שנה אחרת" ("ארצך", 70). הוא אינו זוכר את אלה שהתרחקו ממנו כשנתקלו בו ברחוב, את אלה שסירבו להיראות בחברתו, את שיחות הטלפון היומיומיות למקומות עבודה שונים, אפילו לעיתון "חירות" הגיע בלית ברירה ושם הסכימו שיכתוב טור, אבל בעילום שם, כך שאיש לא יידע שיש להם איזשהו קשר איתו. חומה של נידוי.  כל זה נשכח, אבל הדרך היורדת מקפה תמר לכיוון כיכר דיזנגוף, לריינס ולרחוב ארבע-ארצות עדיין שמורה. שם, מול בית-החולים אסותא, גרה ימימה, שפותחת לו את הדלת. לרגע היא מהססת, מזמינה אותו להיכנס, מושיבה אותו על הספה, לא מציעה לו לשתות, ואז, בבת אחת, אומרת הכל: היא עוזבת אותו. קודם ברחה לאילת כדי להיות רחוקה ממנו, אבל האחות הראשית בבית-הספר לאחיות אמרה לה: "למה את צריכה לעבור לאילת? שהוא יעבור לאילת". אז היא נשארת בתל-אביב, אבל לא מתכוונת לראות אותו יותר. האלימות שלו לא מתאימה לה, השתיות שלו והנשים שלו נמאסו עליה, היא גם מזכירה את אותו לילה בסידנא עלי, את זה שלא הכניס אותה בסוד תוכניותיו. בקיצור היא נפרדת ממנו וזהו. עמוס נשאר עומד. לא רוצה להתרגז, מסרב להרגיש צער, מפנה את ראשו, מחפש, אין איש. מסביב רק ריק. ובלי לומר דבר הוא מסתובב והולך משם ומותיר אותה יושבת על הספה, מתחרטת, מהססת אם לקום ולקרוא לו, זוכרת שהוא לימד אותה לקרוא את דוסטויבסקי, לאהוב את באך, שלקח אותה למוזיאון בשדרות רוטשילד לשמוע קונצרטים וגם הראה לה סירה קטנה מיטלטלת על גלים, למרגלות הר והילת עננים, בציור של נחום גוטמן. לא משנה. הוא כבר רחוק משם, מכתת רגליו מחברה קבלנית אל מישהו שיש לו משרד קטן, פוגש חברים מימי המחתרת, מוכן לעשות כל עבודה. מכבדים אותו בתה, מדברים איתו יפה ומלווים אותו לדלת. ובחוץ אור האביב מתחלף לאור קיץ ומתענן לקראת הסתיו, ושום סורג אינו מסנן את מראות העננים. ב"הבוקר" וב"ידיעות אחרונות" לא מעוניינים בשירותיו, בעיתונים אחרים מסרבים אפילו לקבוע פגישה. שייקה בן-פורת עשה לו טובה והציע לו לצייר קריקטורות ולכתוב סאטירות בשם בדוי בעיתון המשמרת הצעירה של מפא"י, "אשמורת", ובביטאון הספרותי של מפא"י, "מבואות" – אלה העיתונים שרק אתמול כתב עליהם סאטירות ארסיות. מובן שהיה יכול לעבוד במוסך או בבניין, הלוא הארץ הולכת ונבנית, הפטישים מכים, המקבת נוקבת. יש עבודה בעיר ויש עבודה בכפר. מתוך הספר "על דעת עצמו – ארבעה פרקי חיים של עמוס קינן", מאת נורית גרץ. הוצאת עם-עובד, עמ 294–297. הציטוט מובא כאן באדיבות ההוצאה
article 47: 
אתה תסכם את המאמר הבא במשפט אחד.
חלק בעיתון, ובהשאלה, סוג של כתיבה עיתונאית. במקור התייחסה המלה לחלק בעיתון שבו התפרסמו מאמרים שאינם פוליטיים, שעסקו בתחומי התרבות והדעת. מאוחר יותר התייחדה המלה לתיאור כתיבה פובליציסטית, ביקורתית או עיתונאית-ספרותית, שאינה דיווחית-חדשותית ואינה פוליטית-אידיאולוגית. במרוצת הזמן ניתנו למלה כמה משמעויות, מהן מרחיבות ומהן מצמצמות: 1. כל כתיבה שאינה עוסקת באקטואליה פוליטית. 2. כתיבה הומוריסטית. 3. כתיבה מתלהמת ופרובוקטיבית. מקור הביטוי במלה הצרפתית Feuilleton או Feuillet, שפירושה "דף קטן", ושתיארה מוסף לעיתון שעסק בנושאים לא-פוליטיים. העיתונות הצרפתית בתקופת המהפכה, שבמובנים רבים היתה ערש העיתונות המודרנית, הוקדשה רובה ככולה לעניינים פוליטיים ולחילוקי הדעות בין הסיעות השונות שפעלו בפריז. צירוף תוספת שאינה פוליטית היה חידוש. מי שהיה חלוץ בפרסום תוספות כאלו – שפעמים היו מודפסות על דף נפרד שצורף לעיתון (ומכאן השם "דף קטן") ופעמים הודפסו על דפי העיתון עצמו בפונט קטן יותר וסומנו בקו מפריד – היה לואיס-פרנסיס ברטין "הזקן" (Louis-François Bertin the Elder), המו"ל של העיתון "Journal des Débats", שאחרי המהפכה השפיע רבות על התרבות הצרפתית. בתוספות הללו פורסמו מאמרים וביקורות בנושאי תיאטרון וספרות ואף קטעי פרוזה ושירה, אולם גם רכילות, בדיחות, שעשועי לשון ומכתמים בחרוזים. במהלך המאה ה-19 התקבל נוהג זה גם בגרמניה, והיה פופולרי במיוחד ברוסיה. משמעות השם "פיליטון" בעיתונות האנגלית היתה אחרת, והתייחסה לסיפור בהמשכים. הביטוי היה בשימוש בשפה העברית במאה העשרים, ובמיוחד במחציתה הראשונה.
article 48: 
אתה תסכם את המאמר הבא במשפט אחד.
 לפני כשמונה חודשים המתנדב המוכשר של המיזם אפיק רחמים ביקש שנבדוק משהו מחוץ לכנסת, אך רלוונטי לחיינו לא פחות – זמני הגעת ניידת. גילינו שלמרות מסיבות הפרידה המפוארות מהמפכ״ל והתגאותו בשירות לאזרח – מדי שנה ל-100 לוקח יותר זמן להגיב. אם למשל ניסו לרצוח אתכם וחייגתם 100 בשנת 2012 – לקח לניידת להגיע כ-13 דקות בממוצע. ב-2014? 17 דקות. זמני הגעת ניידת- לחצו לנתונים המלאים רק לאחרונה התגאה המפכ"ל היוצא יוחנן דנינו בזמני התגובה של המשטרה ובמהירות הגעת הניידות, אבל כעת מתפרסמים נתונים פנימיים של המשטרה שמראים דווקא שזמן התגובה הולך ומתארך בכל שנה. התוצאות, שהגיעו לידי המיזם "100 ימים של שקיפות", מתייחסות לזמן שחלף מרגע שיגור הניידת על ידי המוקד ועד להגעתה ליעד. המשטרה מסווגת את הקריאות שהיא מקבלת על פי סוגי אירועים שונים. על פי הנתונים, כמעט בכל סוגי האירועים זמן התגובה התארך. כך למשל, בשנת 2013 עמד זמן התגובה לאירוע מבצעי על-23 דקות ובשנת 2014 עלה זמן ההגעה ל-28 דקות. וזה לא שמספר האירועים מסוג זה עלה, להפך – הוא דווקא ירד ב-18%. זמן הגעת הניידת במקרים של ניסיון רצח, הריגה או תקיפה חמורה, עמד בשנת 2012 על כ-13 דקות בממוצע. בשנת 2013 עלה זמן ההגעה ל-16 דקות ובשנת 2014 ל-17 דקות, ובמקרים כאלה כל דקה גורלית. במקרה של פריצה לדירה תחכו כמעט 20 דקות להגעת ניידת. אם חלילה תיקלעו לשריפה, הצתה או אפילו חטיפה, לפי נתוני המשטרה זמן ההמתנה יהיה 20 דקות בממוצע. ממשטרת ישראל נמסר בתגובה: "הנתונים מודדים תהליכים בארגון בתחום השירות ואינם מהווים מדד למענה מבצעי. כל ניסיון להציג זמני תגובת ניידות לפי כמות אירועים בשנה טועה ומטעה, בהיעדר בחינת משתנים נוספים שמשפיעים על זמינות הניידות. לאחרונה נחנך מוקד המידע הארצי של המשטרה שקולט את פניות הציבור ומגביר את הזמינות והמענה המבצעי". 
article 49: 
אתה תסכם את המאמר הבא במשפט אחד.
 כבר כמעט עשרים שנה שדן סבאג כותב את מדור הסקס המטונף, המצחיק וסר הטעם "סבאג לאב", המתפרסם ב"דה-סטרנגר" בסיאטל ובסינדיקציה בעשרות עיתונים ברחבי ארצות-הברית, ושבו הוא עונה בכנות ובישירות לשאלות הביזאריות ששולחים לו קוראיו. כעת, בטוויסט ביזארי לא פחות, הפכו חייו – שכוללים גם בן זוג חתיך ותומך וילד מאומץ בן 12 – למחזמר שמועלה בברודווי.  לעומת זאת, חייה של הבלוגרית האגרסיבית והאקסצנטרית ניקי פינק, שמנהלת את אתר החדשות ההוליוודי המאוד מצליח "Deadline Hollywood", עומדים להפוך לסדרה של HBO, מה שיזכה גם אותה בצק שמן.  ואילו חייו ואישיותו הצבעונית של העיתונאי הניו-יורקי האגדי גימי ברסלין יעמדו במרכזו של סרט תיעודי חדש שהפקתו תחל בקרוב.  עיתונאים שחושפים שחיתויות ברוסיה ממשיכים לחטוף מכות רצח, האנשים שמחטיפים להם את המכות ממשיכים להתחמק ללא כל עונש, וגם הגורמים הממשלתיים ששולחים את האנשים שמטילים אימה על העיתונות הרוסית עדיין מסתובבים חופשי.  מדינה נוספת שבה עיתונאים נופלים כמו זבובים היא הונדורס: מאז אפריל חוסלו באכזריות שבעה עיתונאים שהעזו לכתוב על הכאוס הפוליטי במדינה ועל עסקי הסמים המשגשגים בה.  המשטרה הלטבית, שעסקה בחיפושים אחר האקר שפרץ למאגר מידע ממשלתי והדליף לאינטרנט נתונים מביכים על השלטון, מיררה את חייה של עיתונאית מקומית שדיווחה על הסיפור.  תוכנה חדשה ומשופרת אמורה לדאוג לכך שהחדשות על המהפכה הבאה באיראן יעקפו את הצנזורה האינטרנטית של המדינה באופן אלגנטי יותר מבעבר.  אחרי שבשבוע שעבר למדנו ש"ניוזוויק" על הקרשים ושאם לא יימצא לו רוכש הוא ייסגר, השבוע אנו למדים שמצבו של המתחרה הוותיק "טיים" אינו טוב בהרבה.  אמנם הבטיחו לנו שהאייפאד יציל את עולם העיתונות, אבל אם ללמוד על-פי 360 עותקים דיגיטליים שהמגזין "GQ" מכר החודש, זה לא יקרה בזמן הקרוב.  ואם כבר אייפאד: אחד הכתבים של "Gawker" השתכר בסוף-השבוע ומצא את עצמו מתעצבן מאוד מפרסומת שהכריזה שההמצאה החדשה של אפל היא הדבר הכי מהפכני מאז המהפכה הצרפתית. הוא מיד כתב מייל ציני ועוקצני לסטיב גובס. באופן מפתיע למדי, גובס החליט לענות לו.  אחד ממנהיגי המורדים בתאילנד נורה בראשו בעת שהתראיין ל"ניו-יורק טיימס". הוא מת מפצעיו כעבור יומיים.  דייוויד קאר כותב על ההיגיון המאוד מיוחד שעומד מאחורי הכותרות המטופשות שניתנות לכתבות באינטרנט.  האם גיליאן טט, העורכת החדשה של ה"פייננשל טיימס", היא האשה החזקה ביותר בעולם העיתונות? ה"דיילי ביסט", שמקדיש לה כתבת פרופיל מפרגנת, סבור שכן.  מסתבר שמשבר העיתונות המודפסת טרם הגיע לגרמניה: הכנסות העיתונים במדינה לא ירדו באופן משמעותי מאז שנת 2004.  ואם כבר משבר העיתונות המודפסת: הנה מאמר, הלקוח מ"האטלנטיק", שדווקא טוען שבסוף הכל יבוא על מקומו בשלום. בחיי.  איש שמדבר + זבוב ענק + שידור חי = קטעים משוגעים.  ואם כבר זבובים וכתבי טלוויזיה, תמיד נחמד להיזכר בקליפ הקלאסי הזה. אין מצב שזה אמיתי, נכון?
article 50: 
אתה תסכם את המאמר הבא במשפט אחד.
"מקור ראשון" ואתר nrg יימכרו לחברת ישראל-היום-בע"מ, שבבעלות איש העסקים שלדון אדלסון ורעייתו ד"ר מרים אדלסון, תמורת 17 מיליון שקל, כך ביקש לאשר אמש רואה-החשבון חן ברדיצב, הנאמן מטעם בית-המשפט לחברות המפעילות את "מקור ראשון" ו"מעריב". ישראל-היום התחייבה בהצעתה להעסיק 114 מ-120 עובדי ההנהלה והמערכת העיתונאית של "מקור ראשון" לתקופה של לפחות 12 חודשים. כמו כן התחייבה החברה להעסיק 90% מהפרילנסרים של העיתון ואת כל 220 עובדי ההפצה לתקופה דומה. לגבי אתר nrg התחייבה ישראל-היום להעסיק 5 מ-17 העובדים לתקופה של שנה. ==  להורדת הקובץ (PDF, 7.72MB) להורדת הקובץ (PDF, 7.72MB)  להורדת הקובץ (PDF, 2.19MB) להורדת הקובץ (PDF, 2.19MB) "בקשה דחופה" של נאמן בית-המשפט ל"מקור ראשון" ו"מעריב", המסמך המלא בשני חלקים == ברדיצב ביקש מבית-המשפט המחוזי בירושלים לאשר את מכירת "מקור ראשון" ואתר nrg לישראל-היום לאחר תהליך התמחרות בן כמה שלבים. בשלב הראשון התעניינו 12 גורמים ברכישת העיתונים והאתר. לאחר שקיבלו את פרטי החברות מהנאמן, נותרו שישה מתעניינים. ישראל-היום הציעה 12.5 מיליון שקל עבור "מקור ראשון" ו-3 מיליון שקל עבור nrg; גרוזלם-פוסט הציעה 7.5 מיליון שקל עבור "מקור ראשון" ו-1.5 מיליון שקל עבור nrg; טלנירי-שוקי-הון הציעה 401 אלף שקל עבור אתר nrg; אשדיר-פרסום-והפצה הציעה 5 מיליון שקל עבור "מקור ראשון"; לריסה-אחזקות הציעה 2 מיליון שקל עבור "מעריב", 4 מיליון שקל עבור "מקור ראשון" ו-750 אלף שקל עבור אתר nrg, וכיפה-שירותי-אינטרנט הציעה 70 אלף שקל עבור אתר nrg. "לאחר עיון בהצעות שהוגשו עלה כי הצעתה של ישראל-היום לרכישת פעילות העיתון מקור ראשון ולרכישת פעילות אתר האינטרנט nrg עלתה על הצעת שאר המציעים בכל הפרמטרים, וזאת באופן בולט ומשמעותי, הן בסכומה והן במספר העובדים שאותם היא התחייבה להמשיך ולהעסיק", כתב הנאמן לבית-המשפט. לדברי ברדיצב, לאור זאת התכוון להמליץ ללא שהות על ישראל-היום כרוכשת העיתון והאתר, אולם באי-כוחה של גרוזלם-פוסט, החברה שבשליטת איש העסקים אלי עזור, ביקשו להעניק להם הזדמנות להגיש הצעה מעודכנת ומשופרת: 13.5 מיליון שקל עבור "מקור ראשון", 2.5 מיליון שקל עבור "מעריב" ו-4 מיליון שקל עבור אתר nrg. לנוכח ההצעה המשופרת זימן אתמול ברדיצב את נציגי שתי החברות למשרדו לפגישת התמחרות מכרעת. "אנחנו הגענו לכאן תחת מחאה", אמרה בפגישה עו"ד קרן רייכבך-סגל, באת-כוחה של ישראל-היום. "המועד להציע הצעות נגמר בשני אחר-הצהריים, וכל הצעה שהתקבלה אחר-כך היא בניגוד לדין. הגענו לכאן תחת מחאה והדלפות שהגיעו לעיתונות שהביאו לשיפור ההצעה שלהם [גרוזלם-פוסט] לא מקובלת עלינו" [כך במקור]. "אנחנו נתחיל עכשיו את ההתמחרות כאשר הסכום ההתחלתי [עבור מקור ראשון] עומד על 14 מיליון שקל", הודיע בהמשך הדיון רו"ח ברדיצב. "אנחנו לא מציעים 14 מיליון, נשארים בהצעה שלנו [13.5 מיליון]", הבהיר עו"ד מורן מאירי, בא-כוחה של גרוזלם-פוסט. "יש לי שאלה", אמרה עו"ד רייכבך-סגל, "זה שהם לא מוכנים לקחת ב-14 ואני כן אסכים לקחת ב-14 זה אומר שזכינו?". "כן", השיב רו"ח ברדיצב. "אז אנחנו מוכנים לקחת ב-14 מיליון", הודיעה עו"ד רייכבך-סגל. בהמשך החליט ברדיצב לבטל את ההתמחרות על אתר nrg בשל חילוקי דעות עם גרוזלם-פוסט והודיע כי הצעת ישראל-היום לרכישת האתר היא הזוכה. נכון לעכשיו, עידכן ברדיצב את בית-המשפט, לא התקבלה הצעה כלכלית לרכישת "מעריב", אולם לדבריו, "קיימת אפשרות לקבל הצעות גבוהות יותר". על כן ביקש הנאמן להמשיך ולחפש בשלב זה רוכש ל"מעריב". 9712-03-14
article 51: 
אתה תסכם את המאמר הבא במשפט אחד.
כמו בתי-הקברות בשולי הערים, כך גם מודעות האבל מתקיימות בשולי העיתונים, וכמו בתי-הקברות, גם על פניהן יהיו רבים יותר שיעדיפו לחלוף ולא להתעכב ולחוש בצינה הנושבת מהן. בתוך אותו מוצר ותיק, גליון העיתון המודפס, שעבר תמורות רבות כל-כך, לא יתקשה גם הקורא המתעורר מתרדמת של חצי מאה לזהות מרחוק את פורמט עמודי מודעות האבל. המדור, כמו המוות, אינו מתיישן. מודעת האבל היא מצבת דיו זעירה. כמו אחותה העשויה שיש, גם לה אותו פורמט מלבני, אותן אותיות שחורות ריבועיות, אותו צמצום מילולי. סידורן של המודעות אחידות-הפורמט זו לצד זו וזו מתחת לזו הוא היוצר את מראה העמוד האופייני – ואף בו יש כדי להזכיר את מטריצת גוש/חלקה.  מאחורי ביטוי טכני חורץ לשון המוות. בשל אופיו הקודר, המוחלט והאוניברסלי, המוות מעדיף את הסטנדרטי על פני היצירתי והמגוון. קו מסגרת בעובי אחיד, מבחר גופנים מצומצם, שם הנפטר תמיד באותיות גדולות ומעובות משמות האבלים. שלא כמו המצבה, המנציחה את בדידותו של הנפטר, במודעת האבל מסתופפת (על פי רוב) המשפחה כולה. כמו על דלתות בתים, גם כאן יהיו קורקטיים שיסתפקו בשלט עם הצהרה כללית "המשפחה האבלה", ואחרים יציגו קטלוג שלם של הפרטים במשפחה, סדורים על-פי תפקידיהם – אשתו, בנו ובתו, הנכדים, גיסו. המהדרין יוסיפו גם שמות, שמות משפחה ולפעמים גם כינויים, שלא יצוטטו כאן מפאת כבודם של המתים והחיים, אך מציעים למתבונן סקרן עולם שלם. ברחוב זה וזה, בדירה זו וזו, בשעות 21:00–16:00. שלא כמודעות האבל עשירות הסופרלטיבים הנדפסות בעיתונות החרדית, אלו הנדפסות בעיתונות החילונית קורקטיות לרוב. על הפטירה מודיעים בדרך כלל בצער רב, לפעמים בכאב או ביגון עמוק – ביטויים שכבר היו לקלישאה. את זהות המנוחים יגדירו בראש ובראשונה זיקות משפחתיות ("אמנו, אחותנו וסבתנו"), לעתים רחוקות יותר פועליהם ותואריהם (ד"ר, "מוותיקי נהריה"). רק מתי מעט זוכים לשורה מלאת שאר רוח, כפי שהיו אולי הם, בחייהם: "ספורטאי, גנן ומציל אגדי בבת-ים, שהנחיל לנו אהבת ים וגן ונפרד מאיתנו כשהוא בן 98 שנים". לאותם שחיו את חייהם באלמוניות, הרגע הזה הפומבי של פרסום שמם במרכז מודעת אבל הוא רגע קצר מועד של תהילה. למרבה הצער, הם כבר אינם שם להתענג – לא על תשומת הלב והכבוד, ולא על נדיבות לבם של מי שזיכו אותם בכך. האם מודעת האבל מתפרסמת בעיתון שאותו נהג לקרוא המנוח? זכורה לי בחדות הגאווה שחשתי כילדה כשראיתי את שמו של סבי על מודעת האבל בעיתון. האם אני הייתי מי שגזרה ושמרה אותה לצד תמונתו הקטנה הממוסגרת? ואולי אחד מהורי? האם גם אבלים אחרים נוהגים לעשות זאת? כמו בפרסומים אחרים, כך גם במודעות האבל: ככל שהמודעה גדולה יותר, כן גדל מחירה. ב"הארץ", שבו המודעות יקרות יותר, הן גם גדולות ומעטות יותר; מתי "הארץ" אינם מצטופפים כמו המתים ב"ידיעות אחרונות" ו"מעריב". האם המתים של "הארץ" אקסקלוסיביים יותר? למרבה ההפתעה, עלעול בעמודי מודעות האבל של העיתונים המתחרים מגלה כי בשיעור גדול של המקרים אלו אותם מתים ממש: מי שיש לו כסף לפרסם מודעת אבל אחת, יש לו כסף לפרסם שלוש מודעות זהות בשלושה עיתונים שונים. מרכינים ראש, אבלים, המומים, דואבים, זוכרים, ולא שוכחים לצרף את סמליל החברה. מילא סמליל שחור-לבן, כזה הנבלע בשחורו-לבנו של העמוד, אבל סמליל ירוק?! מישהו ב"דה-מרקר" – מאותם מישהואים עם ראש כלכלי – מצא ערוץ פרסום נוסף. אפשר שבקרוב נראה שלטי חוצות גם בבתי-קברות? דבר מותה של ב, מורה אהובה ונערצת, הגיע אלי בדואר האלקטרוני – מדיום יעיל, מהיר וחינמי. ובכל זאת חיפשתי אחר שמה במודעות האבל של "הארץ". ב, אשת לפידות, היתה הרוח החיה בטקסי יום הזיכרון בבית-ספרי ובקיבוצה ובעלת חולשה, כך התוודתה, למלנכוליה. חשבתי, על כן, כי הדבר היה מסב לה קורת רוח – לראות את שמה מופיע בעיתון (של האינטליגנציה) באות עבה, את שמו של קיבוצה צמוד אל הביטוי "מרכין ראשו". אפשר שהקיבוץ הישן, הלא מופרט, זה שידע ימים מבוססים, היה מפרסם מודעה שכזו. הקיבוץ החדש, ראשו מורכן ממילא.
article 52: 
אתה תסכם את המאמר הבא במשפט אחד.
רק לפני חודש נשפכו אלפי מלים ונמרחו עשרות צילומים מאולימפיאדת בייגינג בעמודים הראשיים של "ידיעות אחרונות" ובכפולת האמצע של חלק החדשות. אז איך קורה שמה שהוגדר על-ידי העיתון כ"תקרית דיפלומטית" בין ישראל לסין, תקרית שנגרמה כתוצאה מראיון ב"ידיעות אחרונות", לא זכה כלל להתייחסות בולטת ונדחק למדור הספורט? הסיפור המשונה החל ביום שישי שעבר, בכתבת שער במוסף "7 ימים". השייט שחר צוברי, מדליסט הארד מבייגינג, אמר בראיון למוסף כי הסינים הם "חארות". בתגובה העביר שגריר סין בישראל מחאה לוועד האולימפי בארץ, ובהמשך ביטל קבלת פנים מתוכננת לספורטאים הישראלים. צוברי התנצל, שר הספורט מגאדלה התנצל, הוועד האולימפי התנצל, אבל הסינים טרם סלחו. ההישג העיתונאי הוא אולי מפוקפק – ראיון שפורסם בעיתון גרם לתקרית דיפלומטית עם מעצמה – אבל בכל זאת, זה הישג שעיתונים נוהגים להתפאר בו. אם כך, מדוע הסיפור לא הופיע בעמוד הראשי של "ידיעות אחרונות", או לפחות קיבל הפניה בולטת בעמודי החדשות? הרי רק לפני שבועיים-שלושה פירנסו האירועים הספורטיביים מסין את החלק המרכזי של העיתון של המדינה. יכול להיות שבצמרת מקבלי ההחלטות ברחוב מוזס חשבו שהמקרה אינו דרמה יוצאת דופן, והניחו לניר חפץ, עורך "7 ימים" ומוסף הספורט, לגדל ולרומם את הסיפור בממלכה שלו. יכול להיות גם שהבמה המשנית שקיבל הסיפור מלמדת משהו על היחסים שבין עורכי העיתון ובין עורך המוספים. בימי גלעזר ויובל היה נהוג לומר ש"7 ימים" הוא מדינה נפרדת בתוך "ידיעות אחרונות". ייתכן שמדובר בשחזור מוזר, אולי אפילו נגטיבי, של התקופה ההיא? ויש עוד: בעוד שבמדור הספורט מדווחים על תקרית דיפלומטית, שמקומה הטבעי הוא בעמודי החדשות, בחלק החדשותי הופיע ביום ראשון סיקור פתיחת אולימפיאדת הנכים בבייגין, בלי שאף מלה על אירוע זה או סיקור מקצועי של הספורטאים הישראלים יופיעו במדור הספורט. לא ברור. לא מובן. השבוע אפשר היה להיווכח שוב עד כמה ספורט "ידיעות אחרונות" תקוע במקום. הנבחרת הצעירה עד גיל 21 בכדורגל עמדה לפני משחק מכריע מול גרמניה בחוץ, בדרך לפלייאוף שלפני אליפות אירופה. בסופו של יום היא אכן עשתה זאת, עם 0:0 מרשים. בעוד ש"מעריב" בחר לתת לנבחרת הצעירה את הכבוד המגיע – שני שערים וכפולה פותחת (ביום המשחק ולמחרת) – ב"ידיעות אחרונות" המשיכו במסורת המיושנת, הפרובינציאלית וחסרת המעוף שלהם, ולפיה הנבחרת הבוגרת מעל הכל, אפילו במחיר המעטה מההישג של הצעירים. אתר ערוץ הספורט היה בשיאו באולימפיאדת בייגינג, עם סיקור מקיף של התחרויות והספורטאים הישראלים ושפע של תקצירי וידיאו. ההשקעה הגדולה הביאה לתוצאות יפות בסקר "טים" לחודש אוגוסט. האתר השתדרג ל-16 אחוזי צפייה לעומת 11.8% ביולי – קפיצה משמעותית של 4.2%. המתחרה הגדול, ONE, רשם עלייה מתונה יחסית לעובדה שמדובר בחודש ספורטיבי אינטנסיבי – רק 1.8% יותר לעומת החודש הקודם (16.9% באוגוסט לעומת 15.1%). כך ייעשה למי שהעדיף לסקר את האולימפיאדה מהכורסה במערכת, ולא טרח לשלוח כתב לבייגינג.  אם אתר ערוץ הספורט רוצה לשמור על הפער האיכותי, הוא צריך להישמר מהסגנון הזול של אתר ONE. לפרסם תמונה של בחורה במחשוף נדיב עם הכיתוב "פצצה" בידיעה על ביטול משחק באיטליה בגלל פצצה ממלחמת העולם השנייה שהתגלתה סמוך למגרש – זו בדיוק הדרך הלא נכונה. אם אין לכם תמונה ממקום האירוע, תמצאו פתרון יצירתי אחר. כרגע, מדובר בפצצה של אינפנטיליות. לתגובות והערות: yegerm9@walla.co.il
article 53: 
אתה תסכם את המאמר הבא במשפט אחד.
״רציתי להגיע לתפקיד מעמדת שליחות אמיתית של אדם שכל ילדיו וכל נכדיו מתגוררים בירושלים, ומודאגים דאגה עמוקה מהעתיד שלה״. כך הכריז שר הכלכלה אריה דרעי בראיון ב-2010. אלא שכמה מילדיו של דרעי כנראה גילו מאז את הקסם של עולם הנדל״ן ורכשו דירה אחת או שתיים או שלוש או יותר. גם בת״א. בדיקה שערכנו ב׳מאה ימים של שקיפות׳ חושפת טפח מאימפריית הנדל״ן של משפחת דרעי: לבת אחת של שר הכלכלה דירה בירושלים ושליש בית נוסף בת״א. על בת אחרת רשומות 3 דירות בשכונת התקווה בת״א וחצי דירה נוספת בתל אביב. לבת שלישית דירה לא רחוק בת״א לצד בית במושב בין ת״א לירושלים. לבן אחד דירה במגדלי שאול בירושלים. באותו בניין, אגב, גם ממוקמות דירות של אחיינו של דרעי, כלתו של הרב עובדיה זצ"ל ונכדתו של הרב עובדיה זצ"ל. בן אחר רכש דירה במסגרת קבוצת רכישה בירושלים. לפני הבחירות גם זרם מידע לגבי עסקאות נדל״ן ירושלמיות שדרעי מקושר אליהן. ״כל הדיירים בבניין שלנו ידעו שאריה דרעי זה האיש לפנות אליו״, סיפר לנו אחד מהם. אבל דרעי עצמו דאג להישאר מחוץ למסמכים הרשמיים. אחיו היה בחזית. ומה עם דרעי עצמו? הוא מתגורר בדירה ברחוב הקבלן (שלוש קומות בשטח 272 מ״ר), והסתבר לנו שהייתה ברשותו דירה נוספת אותה מכר ב-96׳ לתושב חוץ. לפי גידי וייץ, הוא גם בהליך בנייה של בית נופש. בנוגע למשפחה – אלו לא כל הדירות. חלק מהנכסים בתהליכי רישום ולא ניתן להפיק נסחים לאימות המידע. אלא שבמהלך הבדיקה התפרסם ראיון שערך עמו גידי וייץ. דרעי נשאל שם והתייחס לנושא: "אני גאה ברוך השם, שיש לי פרנסה, יש לי בית ולילדים שלי יש בית. הילדים שלי, ברוך השם, התחתנו, וקיבלו מהצד השני. אני עזרתי להם, ההורים שלי עזרו להם, הם לקחו משכנתאות וברוך השם קנו דירות. יופי? חלק קנו, חלק לא קנו, חלק בדרך לקנות, חלק עם משכנתאות וכל הדברים האלה״. לכן אסתפק במידע הזה ורק נזכיר שלפני הבחירות דרעי רץ ׳בשם השקופים׳. הוא פרסם הצהרת הון צנועה – והכריז שיש לו דירה אחת בלבד. טכנית, זו האמת, אבל בצורתה הצרה ביותר. אם כבר להיות שקוף – עדיף עד הסוף. דרעי העדיף שלא להתייחס לשאלות בנושא. 
article 54: 
אתה תסכם את המאמר הבא במשפט אחד.
חברת הכנסת ענבר בזק שלום, מה שלומך? ראיתי שהצטלמת עם ספרה של דפנה ליאל ופרסמת אותו בטוויטר. יצא לך לקרוא אותו? "עוד לא. הייתה לי יומולדת לפני שבוע והבנות קנו לי מתנה, עוד לא יצא לי לקרוא. אני עוקבת אחרי הפודקאסט ושומעת כל בוקר, כל פעם באה ומספרת לצוות שלי תקשיבו לזה ותקשיבו לזה, אז הם עשו לי הפתעה וקנו אותו". אני מבינה שרצית לפרגן לה. "כן. נתתי לה לחתום לי עם הקדשה". אני מתקשרת כי הסתכלתי על זה ולי זה נראה כמו סוג של פרסומת, משהו שבעבר ועדת האתיקה אסרה על חברי כנסת לעשות. "למה זה פרסום אם היא כותבת על פוליטיקה?" היום הגיעה בדואר המתנה שצוות הלשכה המקסים שלי קנה לי ליום ההולדת.הספר "עושים פוליטיקה" של @DaphnaLiel מתברר שהן מכירות אותי הכי טוב ויודעות שאני מעריצה שרופה של הפודקאסט "עושים פוליטיקה". עכשיו רק נשאר לראות אם הספר טוב כמו הפודקאסט 😃 pic.twitter.com/QXjS64rsBY כסופרת היא נמצאת עכשיו במסע יח"צ אינטנסיבי להגדלת המכירות וההכנסות של הספר. זה לא דומה לסיטואציה שבה לקחת ספר מהספריה ואת ממליצה עליו לציבור. כל המלצה כזו ממך כנבחרת ציבור, שיש לך כוח וקהל מתוקף המנדט שהציבור נתן לך, היא בעלת ערך עבורה. "תראי עכשיו כשאת אומרת אני מבינה את הרגישות לא חשבתי על זה. אני מבינה את הרגישות ומקבלת בהחלט את הביקורת. אני מודה שזה היה מתוך מקום ש… התרגשתי כשהיא חתמה לי ורציתי לפרגן לה. זה ממש לא היה קמפיין לספר אלא באמת להגיד לה תודה ושאני מאוד אוהבת את הפודקאסט שלה. אם הייתי מפרסמת מוצר, כמו שבזמנו ביקרו את איילת שקד שהצטלמה עם קוקה קולה, אני מבינה את הרגישות. אבל כאן זה ספר מקצועי על פוליטיקה. אני רואה גם בספר וגם בפודקאסט naכלים מקצועיים שאני לומדת מהם. בתחום הזה של ספרים ופודקאסטים – אין לזה סוף. אם אני מחר אעלה פוסט שאני מקשיבה לפודקאסט של שקוף ומאוד ממליצה עליו, את חושבת שיש עם זה בעיה אתית?" זה לא כמו המלצה לקרוא או להאזין, כי פה יש מימד של הגדלת מכירות של הספר, בייחוד כשזו ההשקה שלו. "אגב אפילו לא קיבלתי אותו כמתנה ממנה, מי שנתן לי את הספר הן הדוברות שלי. האמת שלא מזמן קיבלתי מתנה ממישהי שכתבה ספר ילדים שנותן ביטחון לנערות. היועצת הפרלמנטרית שלי פנתה לייעוץ המשפטי של הכנסת, ושאלה אם זה בסדר לפרסם פוסט ולפרגן לספר. הם אמרו שעם ספרים אין בעיה כל עוד זה לא למטרות קידום מכירות ולא כולל המלצה לרכוש אותו. אגב ראיתי עוד חברי כנסת שהעלו ציוצים על הספר שלה".  בואי נלך מעבר לעניין המסחרי. יש פה שאלה אתית על היחסים בין עיתונאים לפוליטיקאים. לכן עלתה לי נורת אזהרה כשראיתי את הציוץ הזה – מפחיד אותי סוג כזה של יחסים. כי בסוף מחר היא כתבת פוליטית שצריכה לסקר אותך בצורה מהימנה, לעיתים ביקורתית. לפרגון שלך יכול להיות ערך משמעותי עבורה – לכן אני חושבת שיש להימנע ממנו.  "באמת לא חשבתי על זה, מקבלת את מה שאמרת. שוב, רציתי לפרגן למישהי שאני אוהבת להקשיב לה. אבל בהחלט מקבלת את הביקורת וצריכה לחשוב כמישהי ש.. את יודעת אני לא הרבה זמן בתפקיד, וכן אולי צריכה להסתכל על זה בעיניים יותר ביקורתיות". "שתי המפלגות הגדולות…אלו בסך הכל שני מותגי מים מינרלים. הקטטה הפוליטית התמידית המלווה את חיינו נועדה לחפות על הבדלים הולכים ומצטמצמים בין המחנות" (עמית סגל, סיפורה של הפוליטיקה הישראלית, עמ 106). בילוי מועדף לסוכות… @amit_segal pic.twitter.com/cfxNLH9oKk אני שוקלת לפנות ליועמ"ש הכנסת – כיוון שאין ועדת אתיקה לצערנו – ולהציע שיתנו הנחיות יותר מחמירות ביחס לפרסום כזה כשמדובר ביחסים בין מסקר למסוקר. מה את חושבת על זה? "תראי אנשי התקשורת מסתובבים בכנסת, באופן טבעי כולנו רוצים שיכירו אותנו, כולנו רוצים שיהיה איתם קשר טוב. כל עוד אין פה יחסי תן וקח, זה לא בעייתי בעיני. זה לא שקניתי ספר ואז היא בתמורה תעשה עלי כתבה חיובית. אגב זה בדיוק מה שקורה עכשיו במשפט המו"לים הכל-כך מתוקשר – שמנסים להוכיח יחסי תן וקח. הנה אני למשל מכירה את נועה שפיגל מהארץ, הכרתי אותה מקודם. כל הזמן אנחנו מדברות ומקשקשות. לה נחמד שאני בקשר איתה כי אני מספרת לה סיפורים, ולי נחמד שאני בקשר איתה. אנחנו כחברי כנסת באופן טבעי צריכים את הקשר עם התקשורת והם גם צריכים את הקשר. כל עוד לא מדובר בתן וקח עם ערך כספי – אני לא חושבת שיש בזה משהו בעייתי. זה חלק מהסקילס."אגב, מכיוון שאני משקיפה את היומן שלי האופן מלא ניתן לראות גם אם אילו עיתונאים אני נפגשת ומתי, ככה שהציבור יכול לבחון בכל רגע נתון האם היו פה יחסים עם התקשורת החורגים מהנורמה". תודה רבה על השיחה. תודה, ביי ביי. 
article 55: 
אתה תסכם את המאמר הבא במשפט אחד.
"ישראל פוסט" יפצה את הצלם אריאל ירוזולימסקי בכ-100 אלף שקל בשל הפרת זכויותיו המוסריות על תצלומיו, כך פסק ביום שני האחרון השופט מיכאל תמיר מבית-משפט השלום בתל-אביב–יפו. לפני כשלוש שנים הגיש ירוזולימסקי, באמצעות עו"ד מתן שוק, תביעה נגד חברת ישראל-פוסט, מדיה-פרסום בע"מ, המוציאה לאור את החינמון "ישראל פוסט". ירוזולימסקי דרש פיצוי בסך 420 אלף שקל משום שלדבריו ב"ישראל פוסט" פורסמו 32 תצלומים שצילם בלי שניתן לו קרדיט, ולמעשה תוך שניתן קרדיט לגורם אחר. ב"ישראל פוסט" טענו, באמצעות עו"ד אשר אקסלרד, כי אי-מתן הקרדיט נבע ממחדלי ירוזולימסקי עצמו וכי התביעה הוגשה בחוסר תום לב שכן בין הצלם לבין חברת גרוזלם-פוסט בע"מ, חברת-האם של מו"ל "ישראל פוסט", מתנהלים הליכים משפטיים. אכן, ברקע התביעה עמדו יחסי העבודה בין הצלם לגרוזלם-פוסט בע"מ, שדרכם נוצר הקשר עם "ישראל פוסט". במשך למעלה מעשור שימש ירוזולימסקי צלם הבית של "גרוזלם פוסט", אולם היחסים הסתיימו בתביעות הדדיות. התביעה של "גרוזלם פוסט" הוכרעה לטובת החברה, בעוד שהתביעה שהגיש ירוזולימסקי עדיין תלויה ועומדת (הבהרה, 30.1: מרבית התביעה של העיתון נדחתה, ובמקום פיצוי בסך מיליון שקל חויב הצלם לפצותה ב-10,000 שקל בלבד). השופט תמיר קיבל את טענות ירוזולימסקי וקבע כי ב"ישראל פוסט" פורסמו תצלומיו בלא קרדיט וזאת בלי שתעמוד לחברה הגנת "שימוש הוגן". סעיפי החוק הנוגעים לשימוש הוגן, הזכיר השופט, מתייחסים לזכות היוצרים של היוצר ולא לזכות המוסרית שלו (מתן קרדיט). "זכותו של היוצר כי שמו יופיע על היצירה היא זכות עצמאית, ואף אם הנתבעת היתה רשאית לפרסם את התמונות ללא קבלת רשותו של התובע ובלי לשלם לו דבר, אין בכך כדי לפטור אותה מציון שמו של התובע על התמונות", נכתב בפסק הדין. יחד עם זאת, השופט תמיר קבע כי ירוזולימסקי לא הצליח להפריך את טענת "ישראל פוסט" שלפיה הפרסום תחת קרדיט שגוי נעשה בטעות ובתום לב, בין היתר בשל התנהלותו של הצלם. מנגד קבע פסק הדין כי על עורכי "ישראל פוסט" חלה חובה לערוך בדיקות כדי לוודא כי היא מפרסמת תצלומים תחת קרדיט נכון. בסופו של דבר, ולאחר שהשופט ציין כי בבואו לקבוע את סך הפיצויים לקח בחשבון שכמה מהתצלומים פורסמו פעם אחר פעם עם אותו הקרדיט השגוי, נקבע כי "ישראל פוסט" תפצה את ירוזולימסקי ב-77,500 שקל בגין הפרת זכויותיו המוסריות, 10,000 שקל בגין עוגמת נפש ועוד 15,500 שקל עבור הוצאות משפט ושכר טרחת עורך-דין.  19977-03-11
article 56: 
אתה תסכם את המאמר הבא במשפט אחד.
ארגון נכי צה"ל הגיש בשבוע שעבר תביעת דיבה נגד "דה-מרקר", השנייה בתוך שנה, ומאיים להמשיך ולהגיש עוד ועוד תביעות בשל סיקור פעילותו בעיתון. במסגרת התביעה שהוגשה בשבוע שעבר דורש הארגון פיצוי של כ-140 אלף שקל בגין פרסום מאת טלי חרותי-סובר. תביעה זו באה בהמשך לתביעה קודמת, שהוגשה במאי האחרון, ובמסגרתה דרש הארגון פיצוי בסך 3 מיליון שקל. הסכסוך המשפטי בין ארגון נכי צה"ל ל"דה-מרקר" החל לפני כחצי שנה, בעקבות פרסום תחקיר מאת טלי חרותי-סובר, שראה אור תחת הכותרת "דו"חות נעלמים, מינויים תמוהים והעלאות שכר בדיעבד: מי ישקם את ארגון נכי צה"ל?". הארגון, באמצעות עו"ד צבי גלמן, טען כי הפרסומים שנכללו בכתבה נעשו על-ידי אנשי "דה-מרקר" "לא כחלק מעבודת קודש עיתונאית, אלא תוך ניצול שופרו של העיתון לצורך סיוע למתמודדים פוליטיים במאבק חורמה כולל, טוטאלי ואובססיבי כנגד התובעת ובעלי תפקידים אצלה". בארגון נכי צה"ל דחו את הטענות שנכללו בכתבה מאת חרותי-סובר, וטענו כי היא וחבריה לעיתון "הפכו עצמם כלי שרת בידם של גורמים אינטרסנטיים ששמו להם למטרה לפגוע בראשות הארגון המכהנת, וזאת באמצעות קשירתה של התובעת [ארגון נכי צה"ל] למעשים עברייניים, חס וחלילה, של העלמות דו"חות, של ייעוד כספי תרומות שלא לייעודם, והכל במטרה להכתים את שמו של הארגון בקרב נכי צה"ל". הארגון תבע את העיתון, את המו"ל עמוס שוקן, את עורך "דה-מרקר" סמי פרץ וכן את חרותי-סובר. "הסכום הגרנדיוזי של התביעה (3,000,000 שקל) כמו גם הבהילות בהגשתה (ימים בודדים לאחר פרסום הכתבה), מלמדים כי לפנינו מונחת תביעת לשון הרע מנופחת ונמהרת, אשר מטרתה היחידה היא לשמש את הארגון במערכת יחסי-ציבור לשימור תרבות הדיפת הביקורת", טענו מנגד ב"דה-מרקר", באמצעות באי-כוחם, עורכי-הדין עומר זיו-אשכר ועינת ברג-סגל. לטענתם, "מדובר בהתנהלות מבישה מצד ארגון שאינו מוכן לקבל ביקורת והודף כל טיפול ענייני באופן תוקפני ואגרסיבי, תוך שימוש בדמגוגיה זולה וניצול ציני של ציבור נכי צה"ל". לגופם של דברים עמדה מערכת "דה-מרקר" מאחורי הפרסום, וטענה כי אינו עולה לכדי לשון הרע או לחלופין שעומדות להן ההגנות בחוק איסור לשון הרע. בשבוע שעבר, בעקבות פרסום כתבה נוספת מאת חרותי-סובר על ארגון נכי צה"ל, הוגשה תביעה טרייה, ולצדה איום בתביעות נוספות. "הואיל והנתבעים לא שעו להתראות מצד התובעת והמשיכו בפרסום הפרסומים החמורים אף לאחר הגשת התביעה כאמור", נכתב בכתב התביעה החדש שהגישו עורכי-הדין צבי גלמן וליאת שושן-ברק, "החליט הוועד הארצי של התובעת [...] להמשיך ולנקוט בצעדים משפטיים ואחרים שמטרתם הגנה על שמם הטוב של נכי צה"ל והארגון המשרת אותם. במסגרת זו, החליטה התובעת כי, ככלל, תגיש תביעת דיבה בגין כל פרסום דיבתי אודותיה, ותמצה את זכויותיה המשפטיות למול הנתבעים". טרם הוגש כתב הגנה מטעם "דה-מרקר" במענה לתביעה החדשה. 43597-05-14 33350-11-14
article 57: 
אתה תסכם את המאמר הבא במשפט אחד.
טענות לקשרי הון-שלטון-מקומון נכללים בכתב האישום שהוגש היום (7.2) נגד ראש עיריית אשקלון, איתמר שמעוני. על-פי כתב האישום, שמעוני שקע בחובות של כמיליון שקל כשנדרש לממן שני הסכמי פיצויים לנשים שטענו כי פגע בהן מינית. כדי לגייס את הכסף, כך נטען, הגיע בין היתר לאיש העסקים המקומי יואל דוידי, שאף הוא נכלל בכתב האישום. לפי כתב האישום, במסגרת יחסי התן-וקח האסורים בין שמעוני לדוידי סייע ראש העירייה לקדם את האינטרסים של איש העסקים. בתמורה העביר דוידי מאות אלפי שקלים לשמעוני, וגם דאג שראש העירייה יזכה לסיקור חיובי בכלי התקשורת המקומיים. בשנת 2014 רכש דוידי את הבעלות במקומון "קול אשקלון", ועל-פי כתב האישום "דאג לסיקור תומך ואוהד לנאשם איתמר". שנה לאחר מכן, ב-2015, רכש דוידי גם את הבעלות באתר האינטרנט "אשקלון 10", שלפי כתב האישום באותה תקופה "ביקר בצורה נוקבת את פעילותו של הנאשם איתמר כראש עירייה ואת פעילות העירייה". דוידי עשה זאת, כך נטען, "בידיעה שלא מדובר בעסקה כלכלית רווחית עבורו". עוד נטען בכתב האישום כי "מיד עם רכישת האתר השבית הנאשם דוידי את פעילות האתר, וזאת בידיעתו של הנאשם איתמר". כתב "חדשות 10" אלמוג בוקר, שחשף לראשונה את מעורבותו של שמעוני בפרשיית מין כבר בשנת 2014, העריך בראיון שהעניק בעבר ל"קול העין" כי מאחורי רכישת האתר "אשקלון 10" והשבתתו עומד מניע זר. כעת מתברר כי גם הפרקליטות הגיעה למסקנה זו. עוד לפני שהאתר נרכש על ידי דוידי, יש לציין, ובמסגרת הסיקור הביקורתי שנכלל בו על ראש העירייה, פורסמו בו פרטים על אשה שנטען כי היא אחת מאלו שעמן הגיע שמעוני להסכם שתיקה. בשל פרסום זה נתבע הבעלים והעורך של האתר דאז, רועי רביב, ולאחרונה הסכים לפצות את האשה בעשרות אלפי שקלים ולהתנצל בפניה. כתב האישום שהוגש היום מייחס לשמעוני ודוידי נתינה וקבלה של טובת הנאה, מעצם רכישת האתר הביקורתי והשבתתו. במלים אחרות, רכישת כלי התקשורת והפסקת הסיקור הביקורתי הם מרכיב קריטי בעבירת השוחד. בנוסף, ובמקביל לקידום האינטרסים המסחריים של דוידי בעיר, דרש איש העסקים מראש העירייה כי "ידאג לצמצם הקצאת שטחי פרסום למקומון אובייקטיבי, שהתחרה במקומון קול אשקלון". לפי כתב האישום, שמעוני נענה לדרישה ופעל כך שהגורמים המקצועיים בעירייה, כולל יועץ התקשורת שלה, "ישפיעו על אופן החלוקה של פרסומי העירייה בין המקומונים". 12935-02-17 להורדת הקובץ (PDF, 1.44MB)
article 58: 
אתה תסכם את המאמר הבא במשפט אחד.
השופטת ד"ר מיכל אגמון-גונן, מבית-המשפט המחוזי בתל-אביב, השתתפה השבוע בערב עיון של לשכת עורכי-הדין ומועצת העיתונות שהוקדש כולו לשאלת צווי איסור הפרסום בעידן האינטרנט, והזהירה מפני הסכנות באכיפה מסיבית שלהם. "אפשר אולי לעשות הרבה יותר ממה שעושים, אבל יש לזה מחירים, והשאלה היא אם אנחנו כחברה מעוניינים לשלם את המחירים", אמרה השופטת אגמון-גונן. לדבריה, בין אכיפה בעולם הממשי לבין אכיפה בעולם הווירטואלי יש הבדל דרמטי. "גם בעולם האמיתי המשטרה משקיעה המון משאבים ולא תופסים את כולם, אבל הניסיון כמעט לא פוגע באף אחד אחר, חוץ מהסביבה המיידית שלו", אמרה השופטת אגמון-גונן. "אבל כשאנחנו נכנסים לאינטרנט ומנסים לתפוס מישהו, אנחנו פוגעים בכל הרשת. כשאנחנו ניכנס ברגל גסה, אנחנו נפגע גם באלה שחושפים את השחיתויות באינטרנט. הרבה מאוד מהפרשיות שנחשפו, דברים מאוד רציניים, העלו בלוגרים, ורק אחר-כך לקחה את זה עיתונות הזרם המרכזי ופיתחה את הסיפור. אם אנחנו נתחיל לתפוס את הבלוגר הזה ואת הבלוגר האחר, אנחנו נפגע [ברשת], וזה בעיני מחיר סופר-חמור שהחברה לא צריכה לשלם". עוד אמרה השופטת אגמון-גונן כי יש להכיר בכך שממילא המציאות משתנה, וכי האפקטיביות של צווי איסור הפרסום תקטן בעתיד. "מטבע הדברים איסור הפרסום ילך וייעלם כי זה לא מחזיק מים", אמרה. "הפרטיות משתנה, וגם זה ישתנה. זה עולם אחר, וצריך להתרגל למציאות הזו".
article 59: 
אתה תסכם את המאמר הבא במשפט אחד.
נוכח הביקורת על היוזמה של השר אביגדור ליברמן ואנשיו לחקור את מקורות המימון של עמותות השמאל, הציע ראש הממשלה בנימין נתניהו באחת ההזדמנויות מעין פשרה: לחקור במקביל גם את עמותות הימין. קשה להאמין שהיתה כוונה מעשית בהצעת הפשרה הזאת, אבל כדאי לדמיין אותה. מה עשוי להתגלות בחקירות המקבילות? מצד אחד היינו מגלים שמי שתומך בעמותות שמאל אלה ארגונים עוכרי ישראל (כלומר ארגונים שמעוניינים לחשוף אמיתות לא נעימות לישראל בעולם, שמבקרים את התנהגות הצבא בשטחים, את יחסה של המדינה למיעוטים וכו), ומצד שני היינו מגלים שארגונים אוהבי ישראל תומכים בעמותות הימין (הם הרי תומכים בעמותות ימין). הניסוי המחשבתי הזה מגלה עד כמה החקירה מיותרת. התוצאות שלה כתובות מראש במפת הדמיון הפוליטי שלנו, שבה אין שום סימטריה בין ימין לשמאל. רק השמאל יכול להיות חשוד בכך שהוא אויב פנימי (של המדינה, של האומה). רק את השמאל אפשר לראות כחוליה מקשרת של סכנות חיצוניות. לצורך הזה, בכלל לא משנה כמה שמאל יש או אין כאן. לפעמים סיוטים פוליטיים נוטים להתעצם דווקא ככל שהמושא שלהם מצטמצם. למעשה אפשר גם לשער שעמותות השמאל לא באמת ייחקרו. כיוון שאנחנו עוסקים כאן במפה של דמיון פוליטי, השאלה והחשד העמום הם הרבה יותר עוצמתיים מכל תשובה. יש הרבה יותר תוכן פוליטי בשאלה "מי מממן את עמותות השמאל?" מאשר בכל תשובה בנוסח "X מממן את עמותה זו, ו-Y מממן את זו". לשאלה יש בדיוק התוכן הפוליטי של הסימון של אויב פנימי: מי שנראה אחד מאיתנו, אבל אולי מתחת לחזות מסתתר משהו אחר לגמרי. מבחינה זו, ליברמן מקיים בדיוק את מה שהבטיח. הוא סלל את דרכו למעגלי השלטון בעזרת אותו דפוס מגונה של תקשורת: של החשד העמום והאמירה הלא מפורשת. ליברמן הצליח כל-כך בבחירות לא כיוון שניסח מסר חריף, אלא מפני שלא אמר למה בדיוק הוא מתכוון. מה פירוש הסיסמה "רק ליברמן מבין ערבית"? פירושה הוא "אתם מבינים למה אני מתכוון". לכן מוטעה לצפות בחשש אל העתיד מפני מעשיו של ליברמן. זה מיותר, כי את הנזק האמיתי לתרבות הפוליטית שלנו ליברמן כבר עשה: הוא עשה בהצהרות על פעולה וכוונה, יותר מאשר בפעולות ממשיות. כלומר: מצד אחד, קשה לשער שהממשלה תוכל באמת לנקוט צעדים שיגבילו את ארגוני השמאל או חופש הביטוי. מצד שני, את ההכתמה שלהם כבוגדים עשו כבר ההצהרות. ממשלת ליברמן ונתניהו היא תופעה פוליטית-תקשורתית מבלבלת. נדמה שלא היתה כאן ממשלה שטישטשה באופן כזה את קווי הגבול בין משילה ובין תעמולה פוליטית. כלומר, ממשלות שוקלות תמיד גם שיקולים של פופולריות ושל תדמית תקשורתית. ממשלות מחליטות לעשות או לא לעשות מעשים גם משיקולים כאלה. המקרה של ממשלת נתניהו-ליברמן הוא שונה. כאן הפרופגנדה היא גם הפעולה. זה המוזר ביותר: גם החוק הפך לצורה של פרופגנדה. זה למעשה העניין מאחורי שפע הצעות החוק המשונות. הסכנה האמיתית בהן היא לא לחופש הביטוי, אלא לעצם מושג החוק. אף אחד לא באמת יגביל את חופש הביטוי. אבל הפגיעה שכבר נעשתה היא ההצהרה: "החוק הוא כלי שלנו". הפגיעה בדמוקרטיה נמצאת כבר בהצעות חוק מופרעות כמו "חוק נאמנות הקולנוע", שלפיה כל יוצר שנתמך בכספי ציבור יצטרך להצהיר על מחויבותו לערכי הציונות. ההצעה המסוימת הזאת נדחתה, אבל זה לא לגמרי משנה. הפגיעה שלה כבר נעשתה. היא כבר הבהירה לכולנו כיצד כמה מהמחוקקים שלנו חושבים על חוק. היא הבהירה שלדעתם כל דבר יכול להיות מושא לשליטה ולהתערבות משפטית: לא רק ביטוי, אלא גם מחשבה. אלה כוחות שנמצאים בשלטון, אבל עיקר מאמציהם בפרופגנדה. לכן לא צריך לתהות מה יהיו תוצאות המעשים של ליברמן. במובן מסוים הן כבר כאן. כאשר המעשה הפוליטי העיקרי הוא פרופגנדה, זה סימן לתרבות פוליטית שהתנתקה ממציאות, והחליפה אותה בעולם של סיוטים ודמיונות. הפארודיה השבועית של "ארץ נהדרת" על תודעת הפרופגנדה היא חדה ומדויקת. יובל סמו, בתפקיד איש הסברה, מתלווה לכתב ערוץ טלוויזיה איטלקי שמנסה, לכאורה, לראיין אנשים ברחוב; אנשים אמיתיים, לא שחקנים. מול המצלמות ומול עיניו של הכתב האיטלקי מתדרך סמו את הנשאלים מה לענות: "תספר שהיית בצרפת ונתקלת באנטישמיות", הוא אומר, או "תגיד שאתה מורה למתימטיקה ומרוויח מצוין", וקצת קשה להאמין, אבל האזרחים מצייתים. האמת הגדולה שיש בסדרת המתיחות הפארודיות האלה היא שגם כאשר היא מכוונת לכאורה אל העולם העוין, המושא של הפרופגנדה הוא האזרח עצמו.
article 60: 
אתה תסכם את המאמר הבא במשפט אחד.
זכותו של הקורא הערבי הפלסטיני בישראל לשאוב את המידע על ההתרחשויות בזירה הפוליטית שבה הוא חי ממקור ראשון. משמע: חובה על העיתונות הערבית היוצאת לאור בישראל להגיש לו את המנה הדשנה, האובייקטיבית והמעניינת. אבל לדאבוני הרב, הפוליטיקאים הישראלים, קרי המקורות, אינם ששים, בלשון המעטה, לשתף פעולה עם העיתונות הלא-יהודית בישראל. בהתנהלות הזו, שאין לה הסבר הגון, הם מעניקים לעיתונאים הערבים ולציבור הקוראים שלהם את התחושה שהם מחוץ לשיח הציבורי הישראלי. אם לשאול מושגים מתחום הספורט, אפשר לקבוע בוודאות כי הערבים הפלסטינים בישראל לא זומנו לסגל, הונף לעברם כרטיס אדום, ואם אנחנו לא מתקרבים לספסל המחליפים אף שיש לנו שחקנים טובים, אזי הבעיה טמונה בחלונות הגבוהים בירושלים, ולא בשופטים בשחור. למשל: לפני כחמישה חודשים, בנובמבר אשתקד, פניתי לעוזרת הדובר של המשרד לתשתיות לאומיות וביקשתי באופן מסודר לערוך ראיון עם כבוד השר בנימין בן-אליעזר על ענייני דיומא. התשובה שקיבלתי היתה כי העניין בבדיקה. מתברר שהבדיקה לוקחת זמן, לכן פניתי שוב ושוב. בסופו של דבר קיבלתי לנייד שלי את ההודעה הבאה: כשתהיה לנו תשובה נודיעך. עד היום תשובה אין, ואני מניח שגם לא תהיה. גם השר יצחק הרצוג ממפלגת העבודה אינו שש להעניק ראיון. בחודש האחרון פניתי ליועצת שלו, הגברת פנינה בן-עמי, פעמים אינספור, וביקשתי לראיין את כבוד השר. היועצת, ברוב אדיבותה, השיבה לפניות והתנצלה פעם אחר פעם, אולם ראיון עם השר לא הושג. זה המקום להביא לידיעת הציבור הרחב כי ראש הממשלה לשעבר אריאל שרון מעולם לא התראיין לעיתון ערבי בישראל. זה הזמן להזכיר כי ראש הממשלה הנוכחי אהוד אולמרט טרם הואיל בכבודו להתראיין לכלי תקשורת ערבי בישראל. דבר שאומר דרשני. יובהר ויואר בהקשר הזה כי השרים, דובריהם ויועציהם מקבלים את משכורותיהם מהמסים שאני והאזרחים האחרים משלמים, לכן יחסם צריך להיות בהתאם. אלא שבישראל כמו בישראל, כאשר העניין נוגע לערבים, נחצים הקווים והעיתונאי הערבי הופך לאישיות בלתי רצויה. מובן שלא תמיד מתעלמים המיניסטרים מהציבור הערבי: ערב הבחירות לראשות מפלגת העבודה חרש השר בן-אליעזר את המגזר הערבי, ועוזריו המסתערבים דאגו באופן מיוחד להזמין את העיתונות הערבית כדי לסקר את מאמציו הבלתי נלאים לשכנע את חברי המפלגה הערבים להצביע עבור האחראי מס 1 לאירועי אוקטובר 2000, אהוד ברק, שבהם נרצחו 13 צעירים ערבים מאש "כוחותינו". ברוב להיטותו לא חסך בן-אליעזר את שבט לשונו ותקף בצורה חריפה ובוטה את הח"כים הערבים, והעיתונות הערבית פירסמה את דבריו. למרות נסיונותי הרבים לרדת לסוף דעתם של בן-אליעזר ושות, נבצר מבינתי להבין את התנהגותם. האם אין לשר זמן פנוי להעניק ראיון לעיתון בשפה הערבית? מסופקני. האם התגובה היתה דומה אילו עיתון ישראלי בשפה העברית היה פונה אליו בבקשה לראיון? מסופקני. הבעיה טמונה עמוק בתת-המודע של השרים הישראלים, שרואים בנו כוח אלקטוראלי ותו לא. הם עושים הכל כדי להשריש בקרבנו, עיתונאים ואזרחים ערבים, את ההרגשה שאנחנו לא שייכים למדינה, ולאחר מכן לנהל נגדנו מסע צלב ולהאשים אותנו בבדלנות ובפלסטיניזציה. חז"ל אמרו, "המביא דברים בשם אומרם כאילו הביא גאולה לעולם", וסיפור שהיה כך היה: לפני כמה שנים, כאשר מפלגת המרכז היתה בשיאה, הגעתי למטה המפלגה בתל-אביב כדי לראיין את רא"ל (מיל) אמנון ליפקין-שחק. שאלתי אם נכונות הידיעות שישראל וסוריה מנהלות מו"מ חשאי בשווייץ. הוא הביט בי וענה בזלזול: מה אתה חושב? אם היתה לי ידיעה מהסוג הזה הייתי נותן אותה לעיתון שלך? נראה כי תשובה זו מתמצתת את הבעייתיות בקשרים בין שרי הממשלה לבין העיתונות הערבית בישראל. זוהיר אנדראוס הוא מנכ"ל העיתון הערבי-הישראלי "מע אל-חדת"
article 61: 
אתה תסכם את המאמר הבא במשפט אחד.
יותר מ-3,000 הצעות חוק הוגשו בשנה האחרונה – רק 180 מהן אושרו. כלומר מדובר יותר בהצהרות חוק ולא הצעות חוק – ח"כים רוצים כותרות ויודעים שהחוקים הללו לא יעברו. יותר מזה, הן מגישים חוקים שלאחר מכן הם מתנגדים להם בעצמם. צפו בכתבה המצולמת:  בדיקה שערכנו יחד עם מתכנתים מהסדנה לידע ציבורי מעלה ש-60 ח"כים הצביעו נגד חוקים שהם הגישו מתחילת הקדנציה. ח"כ רועי פולקמן (כולנו) טוען ש"אחר כך החוק נבדק על ידי הדרג המקצועי ואנחנו מבינים שיש לו עלות גבוהה או שהממשלה רוצה להגיש אותו". באותה סירה אגב גם נמצאת מירי רגב שהובילה לאיבוד אינספור שעות עבודה של אנשי כנסת וממשלה כדי לבטל את חוק הספרים. חוק שגם כך עמד להתבטל תשעה חודשים לאחר מכן בעצמו (הוא היה הוראת שעה. כלומר זמני). בקצרה, הנושא פחות מצחיק את פקידי הממשל שמבזבזים על כך אינספור שעות. זה לא פחות מרשלנות פרלמנטרית. תודה להסדנא לידע ציבורי שסייעה בריכוז הנתונים. * "ככל שהמדינה מושחתת יותר- כך מתרבים חוקיה" (טקיטוס) 
article 62: 
אתה תסכם את המאמר הבא במשפט אחד.
בחודשים האחרונים הגענו לאלפי אזרחים מבאר שבע ועד קרית שמונה עם האוניברסיטה העממית שלנו לקיץ של למידה. הפגשנו בין קהל מצוין שאכפת לו לבין מרצים מרתקים ומגוונים ששיתפו מהידע והניסיון שלהם.  הם קראו לבאים לעשות מעשה- להתפקד, לתרום לעיתונות עצמאית ולהצטרף לכלבי השמירה האזרחיים. המרצים יודעים מה הם אומרים, ואם לא באתם – כדאי לכם לקרוא באדיקות. כי הסברנו איך ביחד אנחנו יכולים להשפיע, ואיך אנחנו יכולים לקחת שליטה אמיתית ולנווט את הספינה הזאת שנקראת המדינה שלנו.   למה חברי הכנסת לא עובדים עבורנו? למה הם בעצם לא באמת יכולים? למה התקשורת מוטה, מסתירה ומאתרגת עניינים מהותיים בתחום הכלכלה? איזה אינטרסים מנהלים את המערכת? מי באמת שולט פה? בקיץ הקודם ישנתי ברוטשילד במחאה על השחיתות. היא התגלגלה לאוניברסיטה עממית. כל ערב גייסנו מרצים מכל התחומים הבוערים בישראל, מכל הגוונים – למעגלי למידה, ושיחה משותפת. לי זה שינה את החיים (לצערי למדינה פחות). בעקבות הקיץ ההוא, פנה אלי אסף נתיב, סטודנט לממשל. הפריע לו מאוד איך מתקבלות פה החלטות. הטריפה אותו ההתנהגות של חלק מחברי הכנסת. חרפן אותו שמעדיפים לעתים טייקונים – מאשר הציבור הרחב. והוא רצה שגם לכם יהיה אכפת. אז יחד התחלנו לבנות מודל לאוניברסיטה עממית לשנת 2017.  ההרתמות והמעורבות שלכם הייתה מרגשת ועשתה הבדל אמיתי. לחוד מושפעים. יחד משפיעים. תודה מיוחדת לאדם שניהל את הפרויקט בצורה יוצאת דופן – אסף נתיב, ותודה למתנדבים המדהימים שבלעדיהם הפרויקט הזה היה נופל כמו כל הרבה רעיונות אחרים – אילם לשם, רם תורגמן, רונל תשובה, רן בן-ארצי, שי וולהיים, עידן טלקר, מקס בן עזרא, יסמין בן עמרם, רוני קנטי וירדן איילון. לפוסט הסיכום של אסף נתיב. https://www.facebook.com/humusguru.moshe/videos/1427934860624016/ 
article 63: 
אתה תסכם את המאמר הבא במשפט אחד.
פרקליטות המדינה והיועצת המשפטית לממשלה גלי בהרב-מיארה נערכות לפקח על בתי הדין הפרטיים של החברה החרדית, מוסדות לא רשמיים שלעתים קרובות אחראים להשתקת מקרים של תקיפה מינית בתוך הקהילה. מדובר במהלך ראשון מסוגו, שאם יושלם ישנה סטטוס קוו שנשמר מאז קום המדינה. בתי הדין החרדיים, המנוהלים על ידי רבנים, דנים בין היתר בעבירות פליליות קשות – בהן תלונות על פגיעות מיניות. החוק בארץ אוסר עליהם לבצע הליכי שיפוט מסוג זה, אך הוא אינו נאכף. פעילותם של בתי הדין עלתה לכותרות בשנים האחרונות בעקבות עדויות על עברייני מין מפורסמים בני החברה החרדית, בהם העסקן יהודה משי-זהב, הסופר חיים ולדר והרב אליעזר ברלנד. אין לבלבל בינם ובין בתי הדין הרבניים הרשמיים, שהוסמכו על ידי המדינה לטפל בתיקי גירושין וגיור. הביקורת הנפוצה על בתי הדין החרדיים מתמקדת בנוהג לקבור עדויות על פגיעות מיניות באופן שמאפשר לפוגעים להמשיך במעשיהם. בית דין עשוי לקבוע שהתלונות מוצדקות, ואף לפסוק שיש לפצות את המתלוננים – אך המעשים עצמם יושתקו והציבור לא יוזהר מפני הפוגע, שישמור על מעמדו ולעתים גם על התפקיד שאותו ניצל כדי לבצע את מעשיו. כתבה נרחבת על התופעה התפרסמה השבוע ב"שקוף" וב"המקום הכי חם". המונח "בית דין" מתעתע. לבית דין חרדי פרטי בדרך כלל אין בניין קבע משלו. "לפעמים יושבים בהם שלושה אנשים, לפעמים רק אחד, ולכל פוסק יכולים להיות סטנדרטים שונים. ולפעמים זה אפילו לא בית דין קבוע, אלא כל מיני הרכבים אד-הוקים או רב אחד שסומכים עליו, שעורך מין בירור פרטץ כזה ופוסק מה שנראה לו", אמר ד"ר שוקי פרידמן, מומחה לענייני דת ומדינה, רב, סגן נשיא המכון למדיניות העם היהודי ומרצה למשפטים במרכז האקדמי פרס. ד"ר פרידמן, שחקר את התחום, מעריך שפועלים בארץ כמה עשרות בתי דין כאלה, אך יש מי שסבורים שישנם כמה מאות. המשותף לכולם הוא שהם אינם מפוקחים ולא פועלים לפי אמות מידה אחידות. "במקור, בתי הדין דנו במחלוקות כספיות בין אזרחים, במתכונת של בוררות. אבל בשלב מסוים הם התחילו לעסוק גם בנושאים פליליים – למרות שנושאים פליליים בכלל לא אמורים להגיע לערכאות האלה", הסבירה שאנה אהרונסון, מנכ"לית מרכז הסיוע "מגן", שמלווה ומייעץ לנפגעים מהחברה החרדית. הארגון טיפל, בין היתר, בפרשת משי-זהב ובמקרים של אשת החינוך מלכה לייפר ואפרים טסלר, אביו של סגן השר יעקב טסלר, שהואשמו על ידי תלמידיהם בביצוע עבירות מין קשות. לדברי אהרונסון, לא פעם התלונות מסתיימות בתשלום דמי שתיקה לנפגעים בתמורה להשתקת המקרה. לעתים ההסכם אף כולל איסור לפנות למשטרה – "התחייבות בלתי חוקית בעליל", היא הדגישה. דבריהם של ד"ר שוקי פרידמן ושאנה אהרונסון הובאו בהרחבה בכתבה שפורסמה השבוע ב"שקוף" וב"המקום הכי חם".  החוק בישראל, כאמור, אוסר על עצם הטיפול של בתי הדין החרדיים בפרשות שמעלות חשד לביצוע עבירות פליליות. חוק העונשין קובע שגוף פרטי המעוניין לבצע הליך שיפוטי מסוג זה מחויב להודיע על כך מראש ליועץ המשפטי לממשלה, שבסמכותו להטיל על כך וטו. במקרים שבהם קורבן העבירה הוא קטין או אדם המוגדר חסר ישע, כל המעורבים מחויבים לדווח על כך לרשויות המדינה. בקרוב המצב הבעייתי הזה עשוי להשתנות. הסיבה לכך היא יוזמה של מוש גרוניך, משפטן יוצא החברה החרדית. גרוניך פנה למשרד היועץ המשפטי לממשלה באוגוסט 2021, בעקבות דיווח על מקרה שבו בתי דין חרדיים פרטיים סייעו להשתקה של תלונות על תקיפה מינית סדרתית בישיבה בירושלים. הטיפול בפנייה הועבר לפרקליט המדינה, עמית איסמן, ובמשרדו של איסמן אישרו שאכן – בתי הדין נמנעים באופן גורף ממסירת מידע למערכת אכיפת החוק של המדינה, ואינם נתונים לפיקוח כלשהו. "לאחר בחינת הדברים בלשכתנו", מסרו לגרוניך בפרקליטות המדינה, "הוחלט על קידום עבודת מטה בנושא במטרה לבחון את הנושא לעומקו על כלל היבטיו". לפי התשובה שמסרה הפרקליטות, עבודת המטה מצויה כיום ב"שלב מתקדם". בתגובה נפרדת שנמסרה ל"שקוף" ו"המקום הכי חם בגיהנום" צוין שהגורם שיכריע לגבי תיקון המצב הוא היועצת המשפטית לממשלה, גלי בהרב-מיארה. "בהתאם לאמור בחוק העונשין, גוף שמנהל הליך של שפיטה אשר עלו בו חשדות לקיומן של עבירות פליליות, ואינו מוסר על כך הודעה ליועצת המשפטית לממשלה – לכאורה מבצע עבירה", מסרה דניאלה סמרי-חסון מאגף הדוברות של הפרקליטות. "שאלת קיומם של הליכי שפיטה חיצוניים למערכת השיפוטית הממלכתית היא מורכבת ומעלה סוגיות אתיות ומשפטיות. לסוגיות אלו השלכות נרחבות, ולפיכך הן דורשות בחינה מעמיקה ויסודית", הוסיפה. "בימים אלה מתקיימת עבודת מטה בהשתתפות גורמים בכירים בפרקליטות במטרה לגבש מדיניות סדורה בתחום בתי דין ומוסדות שפיטה פרטיים. עבודת המטה היא המשכה של עבודת יומיומית של הפרקליטות במשך שנים רבות. לכשתסתיים עבודת המטה יועברו המסקנות לעיון והחלטת היועצת המשפטית לממשלה". 
article 64: 
אתה תסכם את המאמר הבא במשפט אחד.
עד כמה נבחרי הציבור שלנו מיטיבים להתבטא בעת שהם מדברים על דוכן הכנסת? ניתוח מילולי של 61 הדיונים האחרונים במליאה מגלה: עופר כסיף (הרשימה המשותפת), אמילי מואטי (העבודה) ואבי מעוז (הציונות הדתית) – אלו חברי הכנסת שמשתמשים באוצר המילים המגוון ביותר בעת נאומיהם במליאת הכנסת.  התוצאות ראשוניות, אך הן יכולות לתת לנו מושג ביחס לשימוש של הח"כים בשפה העברית. כסיף, דוקטור לפילוסופיה פוליטית מהרשימה המשותפת, הוא במקום הראשון לאחר שביטא כ-2,689 מילים שונות ב-5,000 המילים האחרונות שאמר במליאה. מואטי, אשת תקשורת בעברה וכלת פרס שרת התרבות לספרי ביכורים 2018 ביטאה 2,481 מילים מגוונות, ומעוז, אשר כיהן בין היתר כמנכ"ל משרדי ממשלה – 2,450. "זה מחמיא לי מאוד", מסר כסיף בתגובה. "לצערי ח"כים רבים חושבים שאם ידברו בשפת הרחוב יבינו אותם ויתלהבו מהם יותר. זה פופוליזם זול ומאוס המזלזל בציבור. אני משתדל לעשות ההיפך – מתוך כבוד לשפה ולציבור גם יחד". תחתיהם ברשימה מככבים בצלאל סמוטריץ (הציונות הדתית), יוראי להב הרצנו (יש עתיד), יואב בן צור (ש"ס), גדעון סער (תקווה חדשה), משה אבוטבול (ש"ס) וניצן הורוביץ (מרצ) – כל אלו מקפידים על לשון רבגונית ועשירה. לעומתם, הנה נבחרי ציבור שהשתמשו באוצר מילים דל יחסית: קארין אלהרר (יש עתיד), מנסור עבאס (רע"מ), משה גפני (יהדות התורה), יואב סגלוביץ (יש עתיד) ומירב בן-ארי (יש עתיד). ח"כ איתן גינזבורג (כחול לבן) במקום האחרון, אך זה נובע בין היתר מכך שמדובר בסגן יו"ר הכנסת וחלק גדול מאמירותיו הם בעניינים מנהלתיים. הבדיקה בוצעה על ידי מנתח הדאטה רון אשרוב שניתח לבקשתנו את הדיונים שהתקיימו במליאה, מהשבעת הכנסת ה-24 בשישה באפריל ועד ליום שני האחרון, ה-18 באוקטובר. חשוב לציין: בבדיקה נספר רק מי שביטא לפחות 5,000 מילה. בנוסף, נותחו רק 5,000 המילה האחרונות שאמר, כדי לערוך השוואה בתוך מכסת מילים מוגדרת ולמנוע הטיה לטובת מי שנואם יותר. בד בבד, נאלצנו לספור צורות שונות של אותה מילה בנפרד (ישראל, בישראל, לישראל, ישראלים – אלו ארבע מילים שונות), אך אנו מקווים שמספר המילים הרב שנבדק ביטל במעט הטיה זו.  בבדיקה גילינו גם מי מהח"כים מדבר הכי הרבה מעל דוכן הכנסת ומי בקושי אמר מילה. יש לציין כי הבדיקה לקחה בחשבון את מספר המילים שנאמרו, ולא את מספר הנאומים, ולזכור שחברי כנסת שהושבעו באמצע התקופה בעקבות החוק הנורבגי כמובן נאמו פחות. בנוסף, ח"כים חדשים זכו לשאת נאום בכורה. הממצאים: עבאס הוא נבחר הציבור שדיבר הכי הרבה השנה מעל דוכן הכנסת (אחרי יו"ר הכנסת מיקי לוי). זאת לאחר שאמר מאחורי הדוכן לא פחות מ-185 אלף מילים. מתחת לעבאס ממוקמים יעקב מרגי (ש"ס), דוד אמסלם (הליכוד), יריב לוין (הליכוד), אחמד טיבי (הרשימה המשותפת), משה אבוטבול (ש"ס), דוד ביטן ושלמה קרעי (הליכוד) – כולם מהאופוזיציה. עבאס, מרגי וטיבי מכהנים כסגני יו"ר הכנסת ומטבע הדברים מדברים הרבה מעל הדוכן. מעניין לציין שפוליטיקאים בכירים מהקואליציה ממעטים לנאום בכנסת. רה"מ נפתלי בנט הגה 1862 מילים במליאה ועמיתתו שרת הפנים איילת שקד אמרה 1844 מילה. שר החוץ יאיר לפיד עם 745 מילים, ושר האוצר אביגדור ליברמן סוגר את הרשימה עם 192 מילים בלבד שהפריח לחלל מליאת הכנסת. ראש האופוזיציה בנימין נתניהו לעומתם ביטא 3939 מילה מאז השבעת הכנסת (2,090 מילים שונות). לא מעט ח"כים מהאופוזיציה נאמו כמחצית ממספר המילים הזה ומטה: ניר ברקת (2,381), יואב גלנט (2227), עמיחי שיקלי (1904), יובל שטייניץ (1031), חוה אתי עטייה (961) ואבי דיכטר (674). מעניין לציין שאותם ח"כים מקפידים להיעדר גם מדיונים בוועדות הכנסת. התשובה מורכבת. ח"כית שלא מראה את פרצופה במליאה מוותרת על הזדמנות לדבר ישירות עם הציבור, להעביר מסר לשותפיה או לשכנע את יריביה. מנגד, יש שלל דרכים אחרות לשרת את הציבור. עבודתם של חברי הכנסת מורכבת, קשה ובנויה מחלקים רבים: חקיקה, פיקוח על הממשלה והגשת שאילתות, פעילות בוועדות, ייצוג המדינה בחו"ל, קשר עם הציבור ועוד. אנחנו מאמינים בחשיבות כלל המדדים – ולכן מביאים לכם בשקוף ניתוחים מכל הזוויות. כמות הנאומים בכנסת וגיוון באוצר המילים הם מדד נוסף, אך בוודאי לא היחיד דרכו כדאי לנתח את פעילות נבחרי הציבור. "יש ח"כים שנוטים לעלות לדוכן גם כשהם לא צריכים, ומאבדים בגלל זה את אמון הציבור", אמרה לשקוף ח"כ מיכל שיר (תקווה חדשה), "כשאני עולה לדבר אני משתדלת שזה יהיה כמה שיותר ענייני, ועם כמה שפחות התנגחויות – שזה קורה פה לא מעט". עם זאת, שיר, שהושבעה ביולי, הצהירה כי תעלה לנאום מעכשיו "הרבה יותר". נקנח בדבריו של יהודה אלחריזי: ״וכשיזדמן לי בלשון קודש מילה קשה, בזולתה אמירנה. ומלכותה אתן לרעותה הטובה ממנה. וכל מילה מלשון ערב אשר אני רוצה לפרש, אזמן לה ארבע מילות או שלוש. והטובה אשר בכולן אדרוש, אבחור דרכם ואשב ראש. ומלשון קודש מיליו המתוקים אלקט ואחטוף. כדי שיהיו דבריו נכנסין בלב המאזין״. 
article 65: 
אתה תסכם את המאמר הבא במשפט אחד.
"חשיפה בלתי מבוקרת לתכנים אלו עלולה לייצר טראומטיזציה ולפגוע בחוסן הנפשי של החשופים לה". את האזהרה הזו מבקשים בפורום הארגונים למען הפסיכולוגיה הציבורית מגופי התקשורת להוסיף לכל פרסום של סרטון ובו עדות קשה מהטבח במתקפת חמאס. בפורום מציעים גם קווים מנחים לגבי קיום ראיונות עם מי ששרדו את התופת. לדבריהם, את החיוניות שבקיום הראיונות יש לאזן עם הצורך לשמור על שלומו של המרואיין: "הצורך האנושי לקבל מידע אודות אירועים מסכני חיים הנו הישרדותי ומובן. באמצעות המידע שאנו אוספים בנוגע לאיומים שהתרחשו, אנו נערכים ומשפרים את עמידתנו למול תרחישים דומים. עם זאת, פורום הארגונים מזהיר את מראייני רשתות המדיה השונות מגרימת נזק ממשי והעמקתה של ההפרעה התפקודית שחווים המרואיינים ניצולי אירועי המלחמה". לפי הפורום, אלו התכנים שיש להימנע מלעסוק בהם באופן מוחלט, בשל הנזק שעלול להיגרם למרואיין: "פניה בבקשה לקבל מידע ותיאורים גרפיים ומפורטים של אירועי הזוועה או עידוד של שחזור במדיה של רגעי חוסר האונים והאימה בהם היה נתון המרואיין או שאלות ישירות על האופן שבו הרגישו בזמן האירוע או מרגישים עכשיו". שאלות כאלו "נמצאו מחקרית מערערים את תחושת החוסן הנפשי של הניצולים ופוגעים פגיעה ממשית בחוסנם הגופני". שאלות שכן מומלצות הן כאלה על "התמודדות ובפעולה אקטיבית אל מול האיום שחוו. למשל: כיצד התמודדת עם האיום? מה עזר לך ברגעי האימה? מי ומה נותן לך כוח כעת? מה התוכניות שלך להיום, למחר? איזה מסר אתה מעוניין למסור לקהל המאזינים? "אזהרה זו של ניהול ראיון פוגעני", קובעים בפורום, "נכונה לגבי מרואיין בכל גיל, ואין להקל בה ראש ולהבחין בין צעירים ומבוגרים". לא רק המרואיינים צריכים להישמר, גם הצופים והמאזינים לראיונות. "הקשבה לראיון המכיל תיאורי זוועה וחוסר אונים, עלול לפגוע בחוסנם של המראיין ושל המאזינים, ולהביא לפיתוחה של טראומטיזציה משנית מצדם – מצב של פיתוח תסמינים פוסט טראומטיים לאחר חשיפה לפרטי אירוע טראומטי שעבר אדם אחר". בפורום קוראים לאיפוק וללקיחת אחריות מצד כלי התקשורת. "לטובתם, לטובת המאזינים וקודם כל לטובת בריאותם וחוסנם של האנשים אשר להם הם מעוניינים לסייע". פורום הארגונים למען הפסיכולוגיה הציבורית הוא הארגון המייצג את כלל הפסיכולוגים בישראל, מורכב מהסתדרות הפסיכולוגים בישראל והתנועה למען הפסיכולוגיה הציבורית ומקדם את הפסיכולוגיה הציבורית בארץ. 
article 66: 
אתה תסכם את המאמר הבא במשפט אחד.
 התוכנית ה-17 במספר של "קול העין", הפעם בהנחיית איתמר ב"ז ונמרוד הלברטל, נפתחת בשיחה עם כתב "גלובס" גור מגידו, בעקבות כתבה על "עיתונות אקטיביסטית" שפירסם במוסף "פירמה" של העיתון הכלכלי. אחריו משוחחים המנחים עם גקי חוגי, הפרשן לענייני ערבים של גלי-צה"ל, על חופש העיתונות במצרים ועל החיכוכים בין המשטר לתקשורת. בהמשך התוכנית עולה לשידור משה מורד, מנהל תחנת הרדיו הציבורית 88FM, לשיחה לרגל חגיגות 20 שנה להקמת התחנה, הנערכות בצל האי-ודאות בנוגע לגורל רשות השידור ועובדיה. בפינת כלי התקשורת האלטרנטיבי מתארח הפעם גיל שלי מאתר הספורט העצמאי "דה-באזר". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. את התוכנית מפיקה רתם שרעבי, סטודנטית בבית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס 106FM מדי שבוע בימי שלישי בשעה 12:00, וזמינה להאזנה באתר התחנה ובאתר "העין השביעית". 
article 67: 
אתה תסכם את המאמר הבא במשפט אחד.
בין שידורי הקדימונים (פרומו) בערוצים המסחריים לבין המוצר שעולה על המסך פעורה לעתים קרובות מדי תהום של תוכן שמתגלגלת בסולם האמינות מ"עבודה בעיניים" עד ל"הונאה". יוצרי הקדימונים לא בוחלים במלים מפוצצות, בהתבטאויות דרמטיות ופומפוזיות חסרות שחר שאין שום קשר ביניהן לבין המוצר שהם (הקדימונים) מנסים לשווק. ליוצרי הפרומואים גם אין עכבות לעשות בתמונות הפרומו מניפולציות בוטות ולא מציאותיות של צבע ואווירה. לעתים קרובות מדי סובלים הקדימונים מעודף יצירתיות של עושיהם, יצירתיות שכל־כך חסרה ולקויה במשדר עצמו. יותר מדי שידורים מסתיימים אצל הצופים בתחושה המעליבה שהתוכן ששודר הרג את הפרומו. כך, הממדים של התופעה נושקים לסביבת הגיחוך והפתטיות. יאיר לפיד לדוגמה. לפיד חזר אל המסך אחרי חופשת קיץ ארוכה (זאת המסורת המוכרת שלפיה יולי־אוגוסט לא קיימים בלוח השנה של הערוצים המסחריים וספטמבר הוא חודש החגים. שלושה חודשים של חיסכון בהקצאת משאבים והשקעות בתעשיות ערוצים 2 ו־10). לפיד חזר מאושש, מלא מרץ, ועם חסך מסך מתסכל. פה ושם נתקל כנראה בכאלה שטפחו לו על השכם השרירי ובנימת דאגה מהולה בחום מלטף שאלו אותו, להיכן נעלמת דודו? לפיד חזר אל המסך מלא אנרגיות, מקרין מרץ של מכון כושר מאובזר היטב ובאווירה של "אני אראה להם". הרמטכ"ל דן חלוץ והזמרת נינט היו ללא ספק הרכב מנצח ורף גבוה לתוכנית פתיחת עונה. הקדימונים שהכינו את אוכלוסיית ה"רייטינגמיטר" לשובו של לפיד צרחו בקולי קולות במשך השבוע שקדם לשידור: "הרמטכ"ל בראיון ראשון אחרי המלחמה בלבנון". האמירה הזאת, "ראיון ראשון אחרי המלחמה בלבנון", יכולה אולי להיות קנה מידה להבין איך במערכת של יאיר לפיד מתייחסים לצופים שלהם. או שהם (הצופים) לוקים בשכחה פתולוגית, או שהם (הצופים) עדר של מטומטמים, או שהציפיות שלהם (של הצופים) מהתוכנית של לפיד הן כל־כך נמוכות, שאפשר להגיד הכל גם אם זה לא מי יודע מה מדויק. זה היה אולי נסלח ונשאר בתחומי הדיוק אם היו מוסיפים, "הראיון הלא עיתונאי הראשון עם הרמטכ"ל אחרי המלחמה בלבנון". הדברים האלה נכתבים כי ב־20 בספטמבר (אחרי המלחמה בלבנון), הופיע הרמטכ"ל בראיון עיתונאי נוקב לכל הדעות בתוכנית "מסיבת עיתונאים" בערוץ 1. המראיינים בתוכנית "מסיבת עיתונאים" הם עיתונאים מקצועיים ורציניים מהעיתונות הכתובה ומהתקשורת האלקטרונית (גם מערוצי הטלוויזיה המסחריים 2 ו־10), כי זה האופי המוצהר שלה והמנדט שנקבע לה כשתוכננה ועוצבה. בראיון עם הרמטכ"ל, כחמישה שבועות לפני הופעתו אצל לפיד, הוא היה נתון לאש צולבת של שאלות. בין השואלים היו זאב שיף מ"הארץ" ואילה חסון ויואב לימור מערוץ 1. התוכנית, אגב, הוארכה לשעה שלמה ונכון, לא נשאר לנו זמן לשאול את חלוץ מדוע חזר לעשן... גם את הראיון עם הרמטכ"ל בערוץ 1 הקדימו שידורי פרומו. אלא שהם "דיברו חלש" במכוון ולא צרחו צרחות חסרות שחר. זה לא ההבדל בטמפרמנט האישי או המקצועי. זה ההבדל במידת הרצינות וביחס המכבד כלפי הצופים בתוכנית. אגב, הופעתו של הרמטכ"ל בערוץ 1 קיבלה אחוזי צפייה גבוהים ולפי כל הבדיקות שנעשו, חתך הצופים לא שונה מחתך הצופים בתוכנית של יאיר לפיד בערוץ 2. להבדיל מיאיר לפיד, דודו טופז לא מתייחס לעצמו כעיתונאי. טופז מכיר בהגדרה "בדרן" ולמיטב ידיעתי הוא גם לא מתבייש בה. כמו ללפיד, גם לטופז תוכנית אירוח בערוץ המסחרי המתחרה. לא אצטרף לחובטים בדודו טופז כי אני מכבד את יכולותיו, את היצירתיות שלו ואת הקסם שהוא יודע להלך על צופיו. אז אולי רף הציפיות שלי מטופז שונה מזה שיש לי מיאיר לפיד. אבל גם לטופז הייתי ממליץ על קווים אדומים, שאם יידע לשמור עליהם אולי יצטלם וייראה אחרת בימים האלה. אצל דודו טופז הופיע השר אביגדור ליברמן. גם הקדימונים לתוכנית של טופז צרחו בערוץ 10 "ראיון אישי ראשון ובלעדי". טופז יודע שליברמן היה אמור להשתתף בתוכניתו שבוע לפני, ממש באותו ערב ששודר אצלו הראיון הבלתי נשכח עם הגברת טרימבובלר-עמיר (גם שם חטא טופז בהונאה כשהעלים את הפרט הקטן, שהראיון הזה צולם ארבעה חודשים לפני ששודר). טופז יודע ששבוע לפני שאביגדור ליברמן הופיע אצלו, הוא הופיע בתוכנית "מסיבת עיתונאים" בערוץ 1. בראיון הזה ישבו מול השר העיתונאים נינו אבסדזה מהעיתון "וסטי" ויואב קרקובסקי מקול־ישראל. נכון, בחצי השעה של התוכנית הזאת נשאל ליברמן שאלות עיתונאיות נוקבות בלי הנחות, אך בעיקר בלי "צחוקים" ו"דאחקות". זה לא רק ההונאה של צופי הטלוויזיה; זה גם השימוש במונח העיתונאי "בלעדי" שאיבד מזמן את ערכו. לא אתפלא אם הלקוחות של העיתונאים למדו שהשימוש במינוח "בלעדי" הוא שימוש חלול ולא רציני. כי גם שידור משחק הכדוררגל בין מכבי חיפה לגלאזגו ריינגרס הוגדר בקדימונים של ערוץ 10 "בלעדי". איזה בלעדי? סתם תגידו כמה זה עלה לכם, אבל "בלעדי"? זאת ההזדמנות להמליץ ליוצרי הפרומואים ולמנהלים שלהם על מילון. אבן שושן - זוכרים? מנשה רז הוא עיתונאי, עורך ומנחה התוכנית "מסיבת עיתונאים" בערוץ 1 גיליון 66, ינואר 2007
article 68: 
אתה תסכם את המאמר הבא במשפט אחד.
רוב הלוחות הגדולים שניצבו בשבוע שעבר ברחבה שמחוץ לסינמטק תל-אביב עוטרו במחוות גרפיות לקריקטוריסטים, מדודו גבע ז"ל, לציון עשר שנים למותו, ועד ליוצרים חדי עיפרון אחרים שעדיין עימנו. בלט בתצוגה לוח שכלל שערי-קריקטורה של מגזין ישראלי בשם "שרוליק עבאדי". מתי החל להתפרסם בישראל המגזין החדש ומדוע טרם החל מסע השיווק שלו? התשובה נמצאה על לוח התצוגה. "אין לנו בארץ עיתון סאטירי בועט וחצוף כמו שרלי הבדו הצרפתי", נכתב שם. "המצאנו שער של עיתון דמיוני, קראנו לו שרוליק עבאדי, ואיגוד הקריקטוריסטים קיבל צו 8: להמציא שער כמחווה לרוח החופשית של העמיתים הצרפתים שלנו, אלה שנרצחו ואלה שנשארו". המצגת שעל הלוח והגיליון שנמכר (5 שקלים) בתוך הסינמטק לבאי "אנימיקס! תל-אביב" הבהירו כי מדובר בפרסום חד-פעמי. ליתר דיוק, דו-פעמי: הוא הופץ לבאי "אנימיקס", הפסטיבל הבינלאומי ה-15 לאנימציה, קומיקס וקריקטורה, שנערך בשבוע שעבר בתל-אביב, ויופץ שוב בספטמבר, בפסטיבל ההומור בסן-גוסט בצרפת. "שרוליק עבאדי" הוא פרויקט משותף של הפסטיבל ושל אגודת הקריקטוריסטים בישראל והוצאתו לאור נעשתה בסיוע המוזיאון הישראלי לקריקטורה ולקומיקס בחולון. "הקריקטוריסט בחר בדרך ההומור והסאטירה לבקר את החברה ולתקן את העוולות שבה. וישנו גם אינטרס נוסף: להעלות חיוך. כי היכן שהצחוק שולט, השנאה מפסידה", כתב בגיליון נמרוד רשף, יו"ר אגודת הקריקטוריסטים הישראלית. "בינואר השנה נוכחנו לראות שלא כולם מאמינים בערכים הללו, שלא כולם מבינים בדיחה. הזעזוע העמוק מהטבח הנורא במערכת שרלי הבדו שלח אותנו להגיב בדרך היחידה שאנו מכירים: בעזרת גליון נייר ועיפרון אנחנו מביעים את דעתנו, מתקנים את עולמנו, בדרך לגיטימית ובדיאלוג תרבותי". את הטקסט הקצר שלו חתם רשף: "כולנו שרלי – ובעזרת החיוך ננצח!". נוסף לשערים הקדמי והאחורי, כולל "שרוליק עבאדי" 24 שערים שצוירו במיוחד לגיליון זה. נכללות בו גם קריקטורות שפורסמו מיד לאחר הטבח במערכת השבועון הצרפתי ב-7.1.5, היום שבו רצחו שני טרוריסטים מוסלמים 12 בני-אדם, ובהם חמישה קריקטוריסטים. לאחר הפיגוע התגייסו הקריקטוריסטים בישראל, כמו עמיתיהם ברחבי העולם, כדי להצדיע לזכרם של החללים ולהעביר מסר בינלאומי של הזדהות. רוב השערים ב"שרוליק עבאדי" מאמצים לא רק את הקו הגרפי של השבועון הצרפתי, אלא גם הסגנון הבוטה, לעתים הגס, של העמיתים הפריזאים. במרוצת השנים עורר הסגנון הזה ביקורת לא רק מצד מאמיניו של הנביא מוחמד, אלא גם מצד בני דתות אחרות, ובהם יהודים, שמצאו בכמה מהקריקטורות מאפיינים אנטישמיים. לצד אלה נשמעות לעתים קרובות טענות על חוסר הטעם של המגזין במגוון של נושאים רגישים. אבל דווקא ככל שהנושא נפיץ יותר, כך מבקש המגזין הצרפתי לנשוך ולבעוט חזק יותר. *     *     * השערים השונים של "שרוליק עבאדי", מחווה ל"שרלי הבדו" לחצו להגדלה *     *     * בימים אלה נמצא שוב השבועון חסר המעצורים במוקד הביקורת, בעקבות שער גליונו האחרון שהוקדש לידיעה בדבר גילוים של חלקים מהמטוס המלזי שנעלם בשנה שעברה. הקריקטורה על השער כללה שרידי כפות ידיים של טייס המטוס, שאותרו כביכול על החוף כשהן אוחזות בחזה של דיילת, לצד הכותרת "מצאנו חלקים של הטייס ושל הדיילת". לא רק במלזיה זעמו. ארגוני טייסים ודיילות במדינות אחרות הרימו קול זעקה, ובאינטרנט הואשם המגזין בחוסר טעם קיצוני בשם חופש הביטוי. "שרוליק עבאדי" אינו מרחיק למחוזות כאלה, אבל לפחות כמה מהקריקטוריסטים הישראלים שהשתתפו בפרויקט ניצלו את ההזדמנות כדי להציג דימויים שלא היו עוברים את עורכי עמודי הדעות בעיתונות הישראלית, מעכוזו של נתניהו ועד לאיברו של נשיא איראן. נעדרים מהגיליון שלושה מהבולטים בקריקטוריסטים הישראלים – עמוס בידרמן וערן וולקובסקי, אנשי "הארץ", ודניאלה לונדון-דקל מ"ידיעות אחרונות". לא פנו אלי, אמר לי בידרמן. מתברר שהוא, כמו וולקובסקי ולונדון-דקל, אינם חברים באגודת הקריקטוריסטים הישראלית. חבל שהם אינם שותפים לגיליון הזה, אבל גם בלעדיהם הפרויקט של "שרוליק עבאדי" אינו רק גימיק משעשע לפסטיבל תל-אביבי. הוא משמש תזכורת נוספת לכך שהקריקטורה היא מרכיב חיוני במרחב הציבורי ובשיח הדמוקרטי, גם אם לעתים היא חוצה קווים אדומים של תקינות פוליטית ונימוס.
article 69: 
אתה תסכם את המאמר הבא במשפט אחד.
נתחיל: סתיו שפיר (העבודה) טענה שהממשלה קיצצה בבריאות ורווחה. התקציבים? בכלל גדלו. נפתלי בנט (הימין החדש) אמר שצמצם את חובות הבית היהודי מ-40 מיליון ל-19 מיליון שקל. האמת: בנט השתלט על המפלגה כאשר החוב עמד על 17 מיליון שקל, והוא מחזיר אותה לכאורה בחוב של 22 מיליון (וזאת עוד אחרי שהמפלגה קיבלה מהמדינה 60 מיליון שקל במימון מפלגות). אלו רק שני שקרים שנזרקו לחלל האוויר מתחילת השנה. בסיוע ליאור גורדיסקי, המתנדב האדיר שלנו, ריכזתי את בדיקת אמירות המועמדים לכנסת, כפי שנעשתה באתר "המשרוקית" (לצד בדיקות נקודתיות נוספות שנערכו בתוכנית "מהצד השני עם גיא זוהר" וב"חדשות 12"). הנה ריכוז שלהם: רובנו בולעים מידע ללא סינון. קשה יותר ויותר להבדיל בין ביקורת לתעמולה. איש לא צייד אותנו בכלים לעשות זאת. השלטון? עוזר לשקרנים! הקואליציה הרגה בקדנציה האחרונה חוק שביקש לסמן בבירור כתבות ממומנות. אז מה כן אפשר לעשות? הנה טיפים על קצה המזלג מ"תזונאית התקשורת" שלנו. קחו אחד מהם או את כולם: 3. קראו לפחות פעם בשבוע העין השביעית או "מי נגד מי" – הם עושים לתקשורת את מה שאנו עושים לשלטון: שקיפות.  כך תלמדו את האינטרסים מאחורי הכתבות שאתם קוראים. 4. האזינו לפודקאסט שהקלטתי על פוסט אמת.  5. הזמינו אותנו אליכם לסדנת קריאה ביקורתית. אין לכם זמן? למדו בעצמכם אילו שאלות לשאול. בדקו מה הח"כים באמת עשו בקדנציה האחרונה במפת הח"כים שלנו. 6. קראו את אתר המעקב האזרחי המצוין אחר הבטחות של נבחרי ציבור, מבית "המרכז להעצמת האזרח".  7. לקינוח: גוונו ככל הניתן בכלי התקשורת אותם אתם צורכים. *הימנעו* מקבלת מידע ממקור מידע יחיד (גם אל תסתפקו בשקוף!). זה מעכב ספיגה של דעות אחרות, וגיוון מעולה למערכת העיכול המנטלית שלכם.  ובכל מקרה: אל תאמינו לשום דבר שיתפרסם בשבוע שלפני הבחירות בלי בדיקה מדוקדקת. 
article 70: 
אתה תסכם את המאמר הבא במשפט אחד.
במשרד הכלכלה טענו לאחרונה במצגת פנימית שמשרד הבריאות "הקשיח עמדות" בכל הנוגע לאפשרות של כריית פוספטים על ידי כיל בשדה בריר, נושא שנמצא בימים אלה לפני הכרעה. כעת עונים במשרד לטענות, בתגובה לפניית "שקוף" בנושא. "ישנו סיכון גבוה לתמותה כתוצאה מחשיפה לפוספטים", כתבו. "על סמך כלל הנתונים והמידע שהתקבל, גיבש משרד הבריאות את המלצותיו להתנגד לקידום הפרויקט". במצגת, עליה חתום מינהל תעשיות במשרד הכלכלה בראשות עוז כץ, עלתה שורת טענות שמזוהות עם חברת הכימיקלים לאורך השנים. בין היתר טענו בה כי הקשחת העמדות של משרד הבריאות נעשתה "חרף סקירות על השפעה בריאותית", אך לא ציינו מה היו תוצאות הסקירות הללו.  במשך כמעט שני עשורים, משרד הבריאות ניהל תסקירי בריאות הנוגעים להקמת מכרה נוסף בשדה בריר. במשרד הבריאות הגיבו לפניית "שקוף" ואמרו כי התסקירים "הראו כי לחשיפה לכריית פוספטים באתר ישנן השלכות משמעותיות על בריאות הציבור ובכללן גם עודף תמותה". עוד הסבירו כי נתגלעו חילוקי דעות בין הגורמים השונים שהובילו את המשרד להציע כי גורם מקצוע בלתי תלוי יערוך בדיקה נוספת.  את הבדיקה הבלתי תלויה, ערך ד"ר גונתן סמט, מומחה בינלאומי שנשכר לשם כך. תוצאות הבדיקה הבלתי תלויה שלו בשנת 2014 אישרה את שחשבו תחילה. כותב המצגת האשים בה את משרד הבריאות בכך שבחר בעמדה שאינה תואמת את חוות הדעת המקצועית בנוגע לשדה בריר. "אף שנערכו מספר סקירות של השפעה בריאותית מהכרייה בשדה בריר, משרד הבריאות החליט להקשיח את העמדה עד לקצה", כתבו במשרד הכלכלה במצגת, והדגישו כי "ישנה התנגדות של משרד הבריאות – למרות עמדה מקצועית". גם כאן לא פורטה העמדה. המצגת של משרד הכלכלה עוררה זעם גדול גם בקרב פעילי הסביבה ותושבי ערד. התושבים שנחשפו למידע שלחו מכתב בהול לשרת הכלכלה אורנה ברביבאי (יש עתיד), ובו כתבו כי נדהמו לגלות שהמשרד בראשותה "אימץ טענות מופרכות" של תאגיד הכימיקלים. הפעילים, תושבי הסביבה החברים בעמותת "רוצים לחיות בלי מכרות", מיענו את המכתב גם לראש הממשלה הנכנס יאיר לפיד ולעוד שורה של שרים, בהם השרה להגנת הסביבה תמר זנדברג ושר הבריאות ניצן הורוביץ (מרצ). במכתב הפריכו התושבים את הטענות במצגת, ובראשן הטענה הבריאותית.  הפעילים כתבו כי הטענה ש"עמדת משרד הבריאות התקבלה בניגוד לעמדה המקצועית" היא משוללת כל יסוד והוסיפו כי "למעשה, היה זה הדרג המקצועי של משרד הבריאות שהעלה את הנושא עוד בתחילת המילניום, ומאז ועד היום מתנגד לתוכנית באופן עקבי ואף הצביע נגדה בכל שלבי התכנון – מהוועדה המחוזית ועד למועצה הארצית". הסוגיה הבריאותית עוררה סערה, אולם היא אינה היחידה השנויה במחלוקת. המצגת הפיחה חיים בטענות נוספות וממוחזרות שכיל מובילה לאורך השנים, כמו למשל הטענה שעתודות הקרקע לכריית פוספטים ייגמרו והחברה תיאלץ לפטר את אלפי העובדים שלה אם כיל לא תקבל את שדה בריר לכרייה. "ללא מקורות נוספים לכריית פוספטים החברה תיאלץ לסגור את המפעלים ולפטר את כל העובדים", כתבו במצגת והוסיפו כי מדובר ב-1,400 עובדים שיישלחו לבתיהם.  אלא ששני הנתונים, גם היקף העובדים וגם ניצול עתודות הקרקע המוגבל, כפי שפרסמנו ב"שקוף", אינם מדויקים בלשון המעטה. "הם אומרים כבר עשרים שנה שעוד שלוש שנים אנחנו סוגרים", שלל את הטענה גם ראש עיריית ערד ניסן בן חמו, בריאיון ל"שקוף". "זה כמו נס פח השמן, ואני אומר את זה בכל הוועדות". היקף העובדים שכיל מעסיקה שנוי במחלוקת כבר שנים ארוכות. במכתב ציינו הפעילים כי מבדיקה עצמאית שערכו לפני כשבע שנים, מצאו כי היקף העובדים עמד אז על 700 בלבד. הפעילים ציינו עיניין מהותי נוסף, ממנו התעלמו לחלוטין במשרד הכלכלה. בשטח המדובר חיים היום כ-12 אלף תושבי הכפר אל פורעה. ראש העירייה טען בריאיון עימו כי הם מחזיקים בסמל יישוב מאז 2004 וכי "מישהו מדמיין שיפנו 12 אלף איש?" בשבועות הקרובים הממשלה אמורה לחרוץ את דינו של שדה בריר. במשרד הכלכלה אמנם מבהירים כי מדובר במצגת פנימית שאינה מייצגת את עמדת המשרד הרשמית. אך עדיין, כל עמדה כזו, שאינה הולמת את חוות הדעת המקצועיות שנאספו בשנים האחרונות, מעלה תהייה לגבי מעורבותם ושליטתם של נציגי כיל בעבודת פקידי הממשלה. האם מנהל התעשיות ברשות עוז כץ נקט עמדה עצמאית? מי מקרב מנהל התעשיות נפגש עם בכירי כיל ובעיקר, עד כמה התפיסות האלה יעצבו את תפיסת השרה ערב ישיבת הממשלה? 
article 71: 
אתה תסכם את המאמר הבא במשפט אחד.
על פי הערכות נוכחיות, כמה רקטות עוד נשארו לחמאס? מאילו סוגים? כמה חמושים נשארו לו? אילו כלים ויכולות צבאיות עוד נותרו לו? מה ניתן להערכת צה"ל להשמדה ללא כניסה קרקעית? האם ניתן בכלל לפגוע בכוח לוחם שמחופר רובו כולו במנהרות – באמצעות הפצצה אווירית? האם ישראל לא מיצתה כבר את בנק המטרות האוויריות האסטרטגיות בעזה והאם בפעילות ההפצצה ישנו מימד של תודעה/הפחדה/ראווה ועד כמה? השאלות הללו, שוודאי מעניינות את הציבור בישראל, הועברו בשבת (21.10) על-ידי מערכת "העין השביעית" לדובר צה"ל. לאחר זמן קצר ענתה הדוברות הצבאית כי לא ימסרו תשובה כלשהי, מטעמים של ביטחון מידע. ואולם, מידע גלוי המתפרסם בעניין זה, גם ב"העין השביעית" עצמה, מעמיד בסימן שאלה את טענת דובר צה"ל. במסגרת ראיון עם הכתב הצבאי של Mako, שי לוי, שיתפרסם בקרוב ב"עין השביעית", נשאל לוי על ידי כותב שורות אלה בנוגע להערכת הכוח הנוכחי של חמאס. לוי סיפק תשובה מפורטת, והתייחס גם למלאי הרקטות ומדיניות השיגורים של חמאס. הערכות בדבר כמות החימוש שבידי חמאס פורסמה על ידי לוי גם מוקדם יותר השנה, במאי האחרון. פרסומים נוספים מהימים האחרונים התייחסו למלאי הרקטות של החיזבאללה. כך למשל, העיתונאי יוסי מלמן ציין לאחרונה כי ברשות החיזבאללה כ-150 אלף רקטות. החלקים בראיון עם לוי שהתייחסו למצב העדכני של כוחם הצבאי של החמאס והחיזבאללה, הועברו לבחינת הצנזורה. זו אישרה אותם לפרסום ללא כל שינוי, תיקון או השמטה. מדוע אם כן דובר צה"ל מסרב להתייחס למה שגם הצנזורה לא רואה בו בעיה? האם יתכן כי לדובר ישנם שיקולים אחרים, שאינם בהכרח ביטחון המדינה? במסגרת הראיון הביע לוי ביקורת רבה על אופן פעולתו של דובר צה"ל מול הכתבים הצבאיים. "דובר צה"ל נקמנים מאוד מול כל מי שמבקר אותם. משתמשים בחומרים שהם שולטים בהם כדי לקבוע סדר יום ולחנך כתבים". לוי ציין כי הדברים מתרחשים כך גם בימים אלו, בעת הלחימה. 
article 72: 
אתה תסכם את המאמר הבא במשפט אחד.
אחרי הבטחות למלחמה בשחיתות: ממשלת ה"שינוי" דחתה סופית היום הצעת חוק לשקיפות בהצהרות הון של ראשי המפלגות. ל"שקוף" נודע כי בוועדת השרים לחקיקה יצאו נגד החוק השרות איילת שקד, קארין אלהרר, ויפעת שאשא ביטון – וטענו שמדובר במציצנות. עוד נודע כי מפלגת יש עתיד החליטה בישיבה מוקדמת להפיל את החוק – מהלך שמאחוריו עומד שר האוצר יאיר לפיד, כפי שחשפנו לאחרונה.  ההצעה, אותה יזמה אלינה ברדץ-יאלוב מישראל ביתנו, ביקשה לקבוע שראש הממשלה, שרים וסגניהם, ראשי מפלגות ובני משפחותיהם יחויבו לפרסם לציבור את הונם, נכסיהם וחובותיהם. המטרה, כך לפי דברי ההסבר, היא "לאפשר לציבור לדעת על אינטרסים אפשריים, לעודד שקיפות ולחזק את האמון בנבחרי הציבור". בדיון החסוי בוועדת השרים לחקיקה, שהמידע ממנה נחשף רק בהדלפות עיתונאיות כיוון שעדיין איננה שקופה, היו גם מי שתמכו בהצעת החוק. תמר זנדברג וגדעון סער טענו בישיבה שזהו מהלך ראוי. סער תהה בקול מה ההבדל בין הסכמי ניגודי עניינים של השרים, שמפורסמים על פי חוק לציבור, לבין הצהרות ההון. זנדברג המשיכה וניסתה להתעקש על חשיבות החוק, אך ללא הואיל: שקד, אלהרר, ביטון וזאב אלקין הצביעו נגד. זנדברג וסער הצביעו בעד. נחמן שי ומרב כהן בחרו שלא להשתתף והוועדה הפילה החוק. הצהרות ההון שמגישים נבחרי הציבור נשארות כיום במהלך הקדנציה באפלת הכספות של ועדת האתיקה או מבקר המדינה, ונפתחות רק בהוראת שופט. היחידים שמרוויחים מהמצב הקיים הם הח"כים עצמם ומי שמכר למדינה את הכספות. במפלגה שמוביל יאיר לפיד מאמינים כי המציאות הנוכחית – שבה הצהרות הון השרים מפוקחות על ידי מבקר המדינה – מספקת. הצהרות ההון מכילות לשיטתם מידע אישי ולאור צנעת הפרט מספיק שמבקר המדינה יפקח על ניגודי עניינים ונושאים פיננסיים במהלך כהונת נבחר ציבור. המידע הזה לא אמור, לדעת "יש עתיד", להתפרסם בעיתון.  אלא שלפיד עצמו פרסם בעבר את הצהרת הונו. בנוסף, בפני השרים והשרות עמדה אפשרות לשנות את ההצעה בדיוני ההמשך ולהגיע לנוסח מוסכם. אך גם לכך סירבו ממשלות נתניהו השונות, וכעת גם ממשלת "השינוי".  זה לא החוק הראשון להגברת טוהר מידות שמפילה הוועדה: בדצמבר היא הפילה חוק לשקיפות בוועדת השרים עצמה, אף שמי שיושב בה כיום הגיש חוק דומה כשישב באופוזיציה. בפברואר דחתה הוועדה הצעת חוק של ח"כ אלי כהן (ליכוד) לאיסור מתן כספים קואליציוניים. זו אותה הצעה בדיוק שהוביל לפיד ארבע שנים קודם לכן ואף נכתבה במצע יש עתיד. בוועדת השרים לחקיקה חברים שר המשפטים סער, שר האוצר ליברמן, שרת האנרגיה קארין אלהרר (יש עתיד), שר הבינוי זאב אלקין (תקווה חדשה), שר התקשורת יועז הנדל (תקווה חדשה), השרה להגנת הסביבה תמר זנדברג (מרצ), השרה לשוויון חברתי מירב כהן (יש עתיד), שרת החינוך יפעת שאשא ביטון (תקווה חדשה), שר התפוצות נחמן שי (עבודה), שרת הפנים איילת שקד (ימינה) ושרת העלייה והקליטה פנינה תמנו שטה (כחול לבן). 
article 73: 
אתה תסכם את המאמר הבא במשפט אחד.
האוניברסיטה העברית בירושלים תפצה את הוצאת שוקן והוצאת מוסד-ביאליק ב-300 אלף שקל, כך סוכם במסגרת הסדר גישור שנחתם לאחרונה והוגש לבית-המשפט המחוזי בירושלים. לפני כארבע שנים הגישו הוצאות הספרים, באמצעות עורכי-דין טל ליבליך, כרמית אלון-אברם וירון שלמי, תביעה בדרישה לפיצוי בסך 500 אלף שקל, בטענה כי האוניברסיטה מפרה את זכויותיהם. לטענת הוצאות הספרים, הפרת הזכויות נובעת מכך שהאוניברסיטה מציעה לסטודנטים שלה פרסומים שהופיעו בספרי ההוצאות בעותקים אלקטרוניים ומקראות מודפסות. האוניברסיטה, מנגד, טענה באמצעות עורכי-הדין דוד גילת, ערן ברקת ותמיר אפורי כי מעשיה נופלים בגדר שימוש הוגן לפי הוראות חוק זכויות היוצרים. אחרי תהליך של גישור, שנערך בפני עו"ד עמוס גבריאלי, הגיעו הצדדים להסכם שלפיו בלי להודות באי-אלו מטענות המו"לים, תשלם האוניברסיטה, "כמחווה של רצון טוב ולפנים משורת הדין", סכום של 300 אלף שקל לשתי הוצאות הספרים. להורדת הקובץ (PDF, 401KB) זאת ועוד, לפי הסכם הגישור, האוניברסיטה תהא רשאית מעתה ועד לסוף 2017 להשתמש בקטעים מתוך ספרים ומאמרים שראו אור בהוצאות שוקן וביאליק במקראות שלה, וזאת כל עוד הקטע שישמש אותה יהיה לא יותר מ-20% ממספר העמודים בספר, וישמש לצורך מקראה אחת או לצורך העתק אלקטרוני של קורס אחד. ביחס למאמרים שראו אור על-ידי ההוצאה מבהיר ההסכם כי האוניברסיטה תהא רשאית להנגיש לסטודנטים שלה את המאמר בשלמותו. יחד עם זאת, אם ייווצר מקרה שבו יתעורר צורך להציע לסטודנטים שני מאמרים מתוך ספר אחד של ההוצאות המקבץ כמה מאמרים שונים, לא יהיה שיעורם של המאמרים למעלה מ-20% מעמודי הספר. עוד דורש ההסכם כי מקראות של האוניברסיטה שיכילו טקסטים שהופיעו בספרי ההוצאות יודפסו ויימכרו על-פי דרישה בלבד, ובמחיר שלא יעלה על עלות הכנתם. למו"לים, כך הוסכם, תישמר הזכות לבדוק את פעולות האוניברסיטה באמצעות עריכת ביקורות, וזאת כדי לוודא שהיא עומדת בתנאי ההסכם. השופטת תמר בזק-רפפורט נתנה להסדר הגישור תוקף של פסק דין. (י-ם) 3524-09
article 74: 
אתה תסכם את המאמר הבא במשפט אחד.
מי שגלש אתמול בשעות אחר הצהריים לאתרי החדשות המרכזיים בישראל לא היה יכול שלא להבחין כי רק אתר מרכזי אחד, ynet מבית "ידיעות אחרונות", נמנע מלדווח בכותרתו הראשית על העדות שמסרה שרה נתניהו בבית-הדין לעבודה בירושלים במסגרת תביעתו של אב-הבית לשעבר במעון ראש הממשלה, מני נפתלי. האתרים "וואלה", נענע10, "מעריב", mako, "הארץ" ו-nrg דיווחו כולם בכותרותיהם הראשיות על עדותה של רעיית ראש הממשלה, אולם בדף הבית של ynet הגיעה ההפניה לדיווח על העדות עד לכותרת השנייה בחשיבותה בלבד, וזאת בשעה שהכותרת הראשית נשמרה לדיווח על התפתחויות בקרבות ארגוני הפשע בישראל. הכותרות הראשיות בדפי הבית של אתרי החדשות, 10.5.15 גם בשבוע שעבר בלט אתר ynet, כשהצניע דיון מתוקשר במשפטו של ראש הממשלה לשעבר אהוד אולמרט. אלא שבעוד שאולמרט נחשב לאחד מידידי המערכת, וזכה מ-ynet ו"ידיעות אחרונות" לאורך השנים ליחס מלטף ומגונן, רעיית ראש הממשלה ספגה ביקורת רבה מכלי התקשורת שבקבוצת "ידיעות אחרונות" לאורך השנים. אדם זר, שאינו מכיר את תולדות היחסים בין קבוצת "ידיעות אחרונות" למשפחת נתניהו מחד ולאולמרט מאידך, היה עשוי לחשוב שאתר ynet פשוט מקפיד שלא לדווח בהבלטה על דיונים משפטיים המערבים את ראשי המדינה ומשפחותיהם. אולם בעלי זיכרון ארוך יותר יודעים כי רק לפני חודשים אחדים, לפני נצחון נתניהו בבחירות, הקדיש אתר ynet כותרות ראשיות לטענות של נפתלי. סיבה אפשרית להצנעת הפרק הנוכחי בתביעת נפתלי יכולה להיות תוכן עדותה של נתניהו: אשת ראש הממשלה חזרה שוב ושוב על הטענה שלפיה נפתלי נשלח "להפיל ראש ממשלה בעזרת גורם תקשורתי חזק מאוד", כשהיא מכוונת לקבוצת "ידיעות אחרונות". את ארנון (נוני) מוזס, העומד בראש הקבוצה, השוותה לדמות מספרי הארי פוטר, של ארכי-נבל שאסור לומר את שמו.
article 75: 
אתה תסכם את המאמר הבא במשפט אחד.
1) ח"כ חיים כץ (הליכוד) מואשם בכך שעזר לחברו, איש שוק ההון מוטי בן-ארי, בקידום חקיקה שתסייע לבן-ארי ישירות, בזמן שהוא מרוויח מהצד כסף באמצעות טיפים של בן-ארי. היועמ"ש החליט להגיש נגד כץ כתב אישום בגין עבירה של מרמה והפרת אמונים. כתב האישום הוגש עוד בכנסת ה-21 – וכץ ביקש חסינות מהכנסת בזריזות, בתוך חלון ההזדמנויות של 30 ימים שעמד לרשותו. 
article 76: 
אתה תסכם את המאמר הבא במשפט אחד.
הפוליטיקה חרגה מזמן מגבולות הפעילות הממסדית המוכרת והמקובלת. שדה הפעילות השתנה, ואיתו גם חוקי המשחק והכללים. בישראל, כמו במדינות אחרות, הנחות ישנות הופכות ללא רלבנטיות, שחקנים חדשים נכנסים למגרש וותיקים מסולקים ממנו. אולם בימים אלו אנו עדים לשינוי דרמטי עוד יותר. לא רק שהשחקנים מתחלפים - גם החוקים משתנים. ומה שאולי חשוב הרבה יותר זה שהמגרש הפוליטי הביתי נמכר, והשדה החדש עדיין לא הוכשר. באופן טבעי, אימצנו והטמענו, למשל, את התפיסה של ניהול ענייניי הפרט והמשפחה בתחום "הספירה הפרטית" וניהול ענייני הכלל והציבור ב"ספירה הציבורית/פוליטית". הדיווח והמעקב אחר המתרחש במרחב הציבורי/פוליטי מתנהל באמצעות ספירה שלישית, "הספירה התקשורתית". אולם ההבחנה הברורה הזו בין התחומים מאבדת מתוקפה. אנו עדים לטשטוש גובר והולך בין האישי האינטימי והפנימי לבין הציבורי ההמוני והחיצוני. הביטוי החריף ביותר לכך הוא, אולי, בהחצנת השכול והאבלות. רגשות חריפים וקשים במיוחד מוצאים פורקן בזירות ציבוריות ופתוחות, אנונימיות, אך בו בזמן גם המוניות; טרגדיות אנושיות מוצגות בחלון הראווה המשפחתי המשותף; ולהבדיל, גם הסחורה הפוליטית החמה ביותר נמכרת באמצעות אותו חלון ראווה וירטואלי. אבל הבשורה הגדולה היא שהמרחב הווירטואלי מתפשט ומשתלט על שאר המרחבים והופך למרחב הדומיננטי מביניהם, ואולי גם היחיד. לאחר שהפנמנו את ההנחה ש"המדיום הוא המסר", הגיע זמנה של "המסר הוא המדיום". הקונספציה של "המדיום הוא המסר" רואה בכלי התקשורת גורם המעצב רעיונות ומחשבות בדמותו הוא. לעומת זאת, תפיסת "המסר הוא המדיום" פירושה שכל תהליך החשיבה והניתוח נמחק, ואת מקומו תופסת החשיפה התקשורתית כשלעצמה. אמצעי התקשורת מפסיקים להיות צינורות להעברת מסרים והופכים להיות מהות עצמאית ובלתי תלויה. לכן גם אין חשיבות לשאלות המראיינים למשל, או לתשובות המרואיינים. התפיסה של קיום שיח/דיאלוג/ראיון פושטת את הרגל. מה שחשוב הוא עצם ההשתלטות על זמן אוויר/מסך. ובמלחמה כמו במלחמה. השתנות חוקי הפעילות של הספירה התקשורתית משנה לחלוטין את תהליך עיצוב המנהיגות. הסמכות, העליונות, העוצמה והכריזמה האישית מתבטאות בעצם היכולת "להכניע" את המדיום ולהכפיף אותו - לא על מנת להעביר ולהפיץ באמצעותו מסר מסוים, אלא להעמיד את ה"ניצחון" במרכז. ההצלחה/הכישלון בקרב על השליטה בכלי השידור, זהו המסר. במצב שכזה התקשורת הופכת לאויב שצריך להילחם בו ולהשמיד אותו או לשבות אותו ולשחררו תמורת כניעה מרצון. או אז "הקהל שבאולפן" איננו קהל, אלא חיילים שנקראים אל המערכה; המרואיין/מראיין איננו פרטנר לשיח/דיאלוג, הוא מטרה שיש לחסל אותה; המתחרה הפוליטי הוא "יריב" שיש להפעיל מולו, באמצעות התקשורת, דיסאינפורמציה; ה"פרשן" הוא "טאקטיקן" ועוד ועוד. מדובר בתופעה של היווצרות מרחב רב-השפעה, וירטואלי, שמהותו היא אופיו המיליטנטי. בספירה שנועדה "לאזרח" את ה"פוליטי", ה"פוליטי" מנסה להכניע/לנצח/להשתלט על "האזרחי". כאשר סדר-היום הציבורי מפסיק להיקבע על-פי סדר היום התקשורתי ומוחלף ב"פקודת קרב פוליטית"; כאשר זירת השיח הופכת לזירת קרב; כאשר המרחב שבו אמור היה להתקיים דיון חופשי, פומבי, פתוח ורציונלי הופך לאויב - או אז נעלם הפרטי ונעלם הציבורי ונשארים רק הגנרלים התקשורתיים. ד"ר מירה משה היא מרצה וחוקרת לתקשורת המונים בחוג למדע המדינה באוניברסיטת בר-אילן גיליון 20, מאי 1999
article 77: 
אתה תסכם את המאמר הבא במשפט אחד.
הממשלה הובילה למחיקת 27 אלף פוסטים מפייסבוק, טוויטר וגוגל במהלך השנים 2017-2018. הדיאלוג עם החברות האלו מתנהל במחשכים, באפס פיקוח ציבורי. לאזרח אין יכולת לדעת מהם הפרסומים שהוסרו, מדוע הוסרו, ומהם הפוסטים שמחיקתם  לא אושרה. כשביקשנו מהממשלה אשתקד את פרטי הפוסטים – סורבנו. אז חברנו לעו"ד יונתן קלינגר, המתמחה בתחום המידע, ויחד עתרנו לבית המשפט בדרישה לחשוף את הפרטים. ביקשנו לקבל את התוכן שהוסר, בכפוף לצנזורה – על מנת לוודא שהממשלה משתמשת בכוחה למען ביטחון המדינה, ולא כדי להשתיק ביקורת. מה קרה בדיון? קודם כל, השופט הסכים איתנו כי הנושא ראוי לדיון ציבורי ולפיקוח. לאחר מכן, הוא עודד את שני הצדדים להגיע למתווה שיאפשר חשיפה חלקית של פוסטים שהוסרו, שלא קשורים לביטחון המדינה. במכתב התשובה לעתירה, ציין משרד המשפטים כי מתוך 27 אלף פוסטים, ישנן כ-200 פוסטים אזרחיים. השופט ביקש כי משרד המשפטים יוציא לנו דרישת אגרה בנושא. לפי משרד המשפטים, הזמן לאיתור המידע והפקת עיבוד (פרפרזה) – הינו בין 15 ל-20 דקות לפוסט, ולכן סך הכל של כ-60 שעות עבודה. בימים הקרובים אנו אמורים לקבל הודעה ממשרד המשפטים לגבי העלות הסופית.לגבי הפוסטים הביטחוניים: בעצת השופט נגיש בקרוב בקשת חופש מידע חדשה ומצומצמת, לאור הכמות האדירה של פוסטים שהוסרו מטיעונים הקשורים לביטחון המדינה. בנוסף, הכריע השופט שנקבל חזרה את האגרה ששילמנו לבית המשפט עבור העתירה. "בית המשפט נתן לנו הכוונה", מסר עו"ד קלינגר, "הוא הבהיר למדינה שאי אפשר להעלות טענות עלומות של בטחון המדינה וביקש שהם ישקלו מחדש. בהתאם, אנחנו נכין בקשת חופש מידע חדשה וממוקדת. עצוב לי שבית המשפט לא נתן למדינה עוד הכוונה בנוגע לאגרות המוגזמות שהמדינה מבקשת כדי לקבל מידע פשוט". חשוב להדגיש, כי החלטנו להילחם בחזית זו בלית ברירה, לאחר שראינו כי אף אחד לא בודק את הממשלה ואת השימוש שלה בכוח. פתרון מיטבי לפתרון בעיה זו יהיה ייסוד של גורם שלישי, למשל ועדה ציבורית, בראשות שופט בדימוס. או ועדת משנה של ועדת חוץ וביטחון בה חברים חברי כנסת מהאופוזיציה והקואליציה. אותו גורם יהיה חשוף לתוכן המלא של הפוסטים אותם המדינה מבקשת להסיר – כדי להבטיח שאכן מדובר במחיקה לגיטימית, ולא בהשתקה של דברי ביקורת במסווה של ביטחון המדינה. עד שזה יקרה, שקיפות נוספת – דוגמת ביקורת עיתונאית – תעזור לוודא כי הממשלה לא עושה שימוש שרירותי ורחב מדי בכוחה במרחב הדיגיטלי. 
article 78: 
אתה תסכם את המאמר הבא במשפט אחד.
ערוץ 2 וחברת החדשות שלו מידרדרים למקום האחרון במדד הייצוג. מבין חמשת כלי התקשורת שנבדקים במדד, ערוץ הטלוויזיה הנצפה בישראל הוא כלי התקשורת שבשידוריו נרשם השבוע שיעור ההדרה הגבוה ביותר של ערבים. מדד הייצוג, מיזם מתמשך של "העין השביעית" בשיתוף ובמימון עמותת סיכוי וקרן ברל כצנלסון, ויחד עם חברת יפעת מחקרי מדיה, בודק מדי שבוע את מספר ושיעור המרואיינים הערבים בתחנות הרדיו ובערוצי הטלוויזיה המרכזיים בארץ, וב-19 התוכניות המובילות שלהם. לאורך רוב תקופת המדידה דורג ערוץ 2 במקום הלפני-אחרון במדד הייצוג המשוקלל, מעל תחנת הרדיו הצבאית גלי-צה"ל. לעתים חלקו ערוץ 2 וגלי-צה"ל את המקום האחרון יחדיו, עם שיעור מרואיינים ערבים שנשק ל-2% מלמטה – כעשירית משיעורם באוכלוסיית המדינה. לפני שבועיים זינק הערוץ במדד השבועי בעקבות עיסוקו הער בפרשת התלונות נגד האב גבריאל נדאף, אך המשיך להשתרך בתחתית הדירוג המשוקלל, שבו נמדד ייצוגם של ערבים בתקשורת מאז תחילת 2016. לא שלא היו לחברת החדשות הזדמנויות לשפר את ביצועיה: כלי התקשורת בישראל, וגם בערוץ 2, עסקו בשבוע החולף בטענות לאלימות משטרתית מצד שוטרים סמויים נגד ערבי שעבד בסופרמרקט בתל-אביב; בכנסת צוין יום השפה הערבית; ח"כ איוב קרא מהליכוד יצא נגד ראש הממשלה בנימין נתניהו ודרש להתמנות לתפקיד שר; ובכפר קאסם התחוללה קטטה המונית שבה נדקר למוות אחד המשתתפים. אף על-פי כן, בחמש תוכניות החדשות המרכזיות של ערוץ 2 ריאיינו, אירחו או לקחו "סינקים" מארבעה ערבים בלבד בשבוע האחרון מתוך למעלה ממאתיים מרואיינים. בשני מגזיני החדשות המובילים של הערוץ, "אולפן שישי" בהנחיית דני קושמרו (עורך: איתי דנקנר) ו"פגוש את העיתונות" בהנחיית רינה מצליח, לא ריאיינו השבוע ולו מרואיין ערבי אחד. בעוד שב"אולפן שישי" מדובר בשבוע בלתי מייצג (בדירוג המשוקלל ממוקמת התוכנית בחצי העליון של הטבלה), עבור "פגוש את העיתונות" (עורך: יונתן למזה) מדובר בתופעה ותיקה: שיעור המרואיינים הערבים בתוכנית זו מאז תחילת המדידה הוא הנמוך ביותר מבין כל 19 התוכניות הכלולות במדד הייצוג. רק 1% (ובמלים: אחוז אחד) ממרואייני "פגוש את העיתונות" בחצי השנה האחרונה הם ערבים. אף שמדובר בנתון חריג, הוא אינו רחוק כל-כך מהנתון הממוצע, המתקבל משקלול המרואיינים הערבים בכל חמשת כלי התקשורת המרכזיים מאז ינואר: 2.3% בלבד. שיעורם של הערבים באוכלוסיית ישראל, יש להזכיר, עומד על כ-20%. גם במגזין החדשות השבועי של ערוץ 10, "שישי" בהגשת אילה חסון, לא רואיין ולו ערבי אחד בשבוע החולף. עם זאת, ערוץ 10 שומר על מיקומו השלישי בטבלה המשוקללת הודות לבחירה המערכתית של מערכת "לונדון את קירשנבאום" (עורך: דרור זרסקי), שבה התראיינו השבוע חמישה ערבים – קרוב ל-20% מכלל המרואיינים בתוכנית, מקרה לא שכיח שבו שיעור המרואיינים הערבים בתוכנית כלשהי כמעט משיק לשיעורם באוכלוסייה. בתוכניות מרכזיות אחרות של הערוצים המסחריים נרשמו גם השבוע שיעורים זעומים של מרואיינים ערבים. במהדורה המרכזית של ערוץ 2 – מהדורת החדשות הנצפית בישראל – התראיינו רק שני ערבים (1.9% מכלל המרואיינים). במהדורת החדשות המרכזית של ערוץ 10 התראיין ערבי אחד בלבד, שהוא 0.7% מכלל המרואיינים – שיעור זהה לזה שנרשם במהדורת "מבט" של הערוץ הראשון, שגם בה רואיין השבוע ערבי אחד בלבד. את המקומות העליונים בטבלה המשוקללת – וגם בטבלה השבועית – תופסים גם הפעם ערוץ 1 (מקום ראשון) ורשת ב (מקום שני), הטלוויזיה והרדיו הציבוריים של ישראל. תוכנית הרדיו "סדר יום" ברשת ב, בהנחיית קרן נויבך ובעריכת מירית הושמנד, עלתה למקום השני בדירוג השבועי עם 8.8% מרואיינים ערבים. התוכנית השלישית בדירוג השבועי משודרת גם היא ברשת ב: "הכל דיבורים" בהגשת עדי מאירי ובני טייטלבוים (עורכת: רוית לוי), ששיעור הערבים שהתראיינו בה השבוע הוא 5.9%. למקום הרביעי הגיעה השבוע התוכנית "חמש עם רפי רשף" (עורך: עידו תמרי), המשודרת בערוץ 10, עם נתון כמעט זהה: 5.8%. בראש דירוג התוכניות המשוקלל, המבוסס על כלל הנתונים שנמדדו מאז חודש ינואר, בולטות לטובה שתי תוכניות נוספות: "יומן", מגזין החדשות השבועי של ערוץ 1 בהגשת עודד שחר (עורכים: אורי לוי ועמית וינטר), שתופס את המקום השני (מתחת ל"לונדון את קירשנבאום") עם נתון של 6.3%. במקום השלישי מדורגת התוכנית "סדר יום" (5.1%), ובמקום הרביעי התוכנית המצטיינת של "גלי-צה"ל" במדד הייצוג – "מה בוער" בהגשת רזי ברקאי (עורכת: נורית קנטי), עם 5%. שתי תוכניות טלוויזיה המדורגות בדרך כלל בתחתית המדד השבועי משתבצות השבוע במרכז הטבלה: "החדשות הלילה" בערוץ 2 ו"המטה המרכזי" בערוץ 10. בשני המקרים, הנתון החיובי באופן יחסי שרשמו התוכניות הללו נובע מהחלטת עורכיהן לראיין ערבי אחד בלבד (מתוך 36 ו-19 מרואיינים, בהתאמה), ולא אפס ערבים, כפי שעשו בשבוע שעבר ובכמה מהשבועות שקדמו לו. פרויקט "מדד הייצוג" של "העין השביעית" מתפרסם בשיתוף ובמימון עמותת סיכוי וקרן ברל כצנלסון ויחד עם יפעת מחקרי מדיה
article 79: 
אתה תסכם את המאמר הבא במשפט אחד.
באתר חדשות התקשורת והפרסום אייס פורסמה ביום חמישי האחרון ידיעה שלפיה עיתון "מעריב" מינה, לראשונה בתולדות העיתונות הישראלית, כתב קבוע במרוקו. על-פי הידיעה, נועם ניר, ישראלי המתגורר במרוקו, יחל לכתוב לעיתון בזמן הקרוב. עוד צוין כי ניר צויד במכתב מעורך "מעריב", יואב צור, שיסייע לו בהשגת תעודת עיתונאי מקומית. מאחורי המהלך, כך דווח באייס, עומד איש יחסי-הציבור עופר שטרית, המארגן זה שנים טיולים קבוצתיים למרוקו. נראה כי היחצן הגיע למסקנה שריבוי ידיעות על יעד התיירות יסייע לו לקבע את מרוקו בתודעת הציבור, וכך למשוך קוראים ישראלים לטייל במדינה. לשם כך חיבר בין ניר, איש עסקים, פעיל בקהילה היהודית המקומית ומכר שלו, ובין העיתון. האם מדובר במיקור חוץ של עבודת המערכת? האם "מעריב" מקבל משטרית תמורה כלשהי עבור פרסום ידיעותיו של ניר? שטרית מסר כי אכן קישר בין הכתב ל"מעריב" וכי עשה זאת מתוך תשוקה להעמיק את ההיכרות של הישראלים עם מרוקו ויהדות מרוקו, תחום הקרוב ללבו. שטרית ציין כי האדם היחיד שהוא מכיר ב"מעריב" הוא יואב צור, וכי הוא אינו מבקש ולא יבקש שום תגמול על כך. "הניסיון לקשור אותי כגורם בעל אינטרס מסחרי לעניין כתב החוץ במרוקו של העיתון מעריב הוא מקומם ולא צודק בעיני", אומר שטרית. מ"מעריב" נמסר כי שטרית אכן היה מי שהציע לעיתון את שירותי ניר, אך הודגש כי אין מדובר במינוי קבוע של כתב במדינה, וכי אם ניר יפרסם ידיעות, הוא יתוגמל כפרילנסר. עוד נמסר כי איש יחסי-הציבור שטרית לא דרש ולא יקבל מאום עבור הקשר שיצר בין הכתב לעיתון.
article 80: 
אתה תסכם את המאמר הבא במשפט אחד.
"יש לכם רעיון מעולה לסטארט-אפ וקשה לכם להמריא איתו? חלון הזדמנויות חדש נפתח ליזמים בישראל כאשר MassChallenge, מאיץ הסטארט-אפים (אקסלרייטור) הגדול בעולם, השיק את תוכניתו לשנת 2013", דיווח ב-14 בפברואר השנה עורך וכתב הטכנולוגיה של "ישראל היום" אילן גטניו בניוזלטר של עיתונו. הכתבה היא העתקה כמעט אחד לאחד של ההודעה לעיתונות של מאסצאלנג, נוהג תקשורתי נפסד אך נפוץ, והיא נחתמת בקריאה לפעולה: רישום לתחרות הסטראט-אפים באתר מאסצאלנג (באופן אירוני, זה התוכן היחיד בכתבה שלא הופיע בקומוניקט). אחד הסטארט-אפים שנרשמו לתחרות הוא אייצוזיו (iChoozU). לפי פרופיל הלינקדאין של גטניו, הוא הקים את אייצוזיו בינואר 2012 ומשמש סמנכ"ל התפעול שלו. ב"ישראל היום" הוא עורך התיירות והטכנולוגיה מאז יוני 2007, חודש לפני יציאת הגליון הראשון לאור. באמצע אפריל פירסם גטניו בעיתונו ידיעה קצרה, "ניידים בפקק", שבה הוא מציג את בעיית עומס התדרים הסלולריים: "התדרים המוקצים לסלולר ייסתמו, ובמקום זרימה של מידע נקבל פקקים, כמו בכבישי ישראל, ואף יותר מכך". גם הידיעה הזו מועתקת, הפעם בחציה בלבד, מקומוניקט. הקומוניקט, של חברת פלאפון, נשלח לקראת כנס שגטניו כלל אינו מזכיר; אחרי הכל, הוא פירסם את הידיעה חודשיים אחרי שהקומוניקט הופץ. לא ברור מדוע "ישראל היום" נותן במה לקומוניקט בן חודשיים עם הקשר עיתונאי רופף. כן ברור מה הקשר של הידיעה לעסקיו של גטניו. בתעודת הזהות של אייצוזיו באתר מאסצאלנג ובמצגת של המוצר עצמו (SmartTalk שמו) מצוין כי הסטארט-אפ עוסק ב"אופטימיזציה של שימוש קולי בזמן אוויר. [...] הימנעות משיחות שאי-אפשר להשלים כדי לפנות את הספקטרום לשיחות שאפשר להשלים". אחרי שנחשפו למידע המובא בכתבה זו, ערכו ב"ישראל היום" בירור עם גטניו, שהגיב נקודתית באומרו כי הסטארט-אפ שלו נרשם לתחרות מסצלנג "יותר מחודש לאחר הפרסום", ולכן "כיוון שבזמן הפרסום לא היה כל קשר, לא היה מקום לציין גילוי נאות". הוא הוסיף גם כי פרסום הידיעה פוגע בסיכוייו של הסטארט-אפ שלו משום שהוא חושף את התחרות למתחרים פוטנציאליים נוספים. "צריך אולי לשבח אותי", הוא חותם, וזאת משום ש"יש בי היושרה העיתונאית להביא את המידע לקוראים גם אם הוא עלול לפגוע בי". ייתכן, כמובן, שבשתי הדוגמאות האמורות, שממילא כמעט אין מאחוריהן עבודה עיתונאית ממשית, לא מסתתר אינטרס אישי ישיר של עורך הטכנולוגיה של "ישראל היום". אלא שזו, כמובן, אינה הנקודה. העסקתו של כתב ועורך העובד במקביל בתחום שהוא מכסה מנוגדת לתקנון האתיקה של מועצת העיתונות (סעיפים 15 ו-17), כמו גם לשכל הישר. האם ב"ישראל היום" חשים בנוח עם העובדה שהממונה הראשי על סיקור תחום הטכנולוגיה בעיתונם הוא גם שחקן פעיל בו? מ"ישראל היום" נמסר בתגובה לכתבה כי "גטניו ציין עוד כי הוא מכסה את תחום הטלקום יותר מ-15 שנה (מ-1995 בידיעות). מה שהוא עושה בזמנו הפנוי אינו מעניינו של איש, וכל רמיזה שהוא מקדם את ענייניו על גבי העיתון - היא שקר".
article 81: 
אתה תסכם את המאמר הבא במשפט אחד.
"תמונות כאלה עוד לא ראיתם", הבטיחו ב"ידיעות אחרונות" בימים שקדמו לפרסום מוסף יום העצמאות שלהם. היום המיוחל הגיע. העיניים רטטו למראה הכותרת "צה"ל מתחת למים" בשער הראשי של העיתון, שעוטר בתמונת צוללת ירקרקה בתוך מים כחולים בגוון עמוק. דפדוף בעקבות ההישג העיתונאי הוביל לשער המוסף, ששערו בישר בגאווה עצומה על "הצצה בלעדית, מעל ומתחת למים, לצוללות הקרב המתקדמות – התשובה הישראלית לפרויקט הגרעין האיראני". לכאורה – קפיצת מדרגה בלעדית של "ידיעות אחרונות" אל לב הקונסנזוס והיישר אל חיקו של היריב הממלכתי, בנימין נתניהו, שכתש את העיתון של המדינה כל הדרך לקדנציה נוספת לראשות הממשלה. העיתון-בריון, שהתפקע בתקופת הבחירות ממאמרי לעג לנאומי ההפחדה של נתניהו ושיגר אל מול בליסטראות התעמולה שלו פצצות מתקתקות בדמות חדרי מיון קורסים ושיעורי עוני נוסקים, מצמיד עתה לחי אל לחי אל אויבו המושבע ונושא את פניו לאיראן. בדובר צה"ל דאגו לארח בנדיבות את צלם המערכת, גדי קבלו, ולהציג בפניו את הסחורה מכל צדדיה, כפוף לצנזורה מסיבית של בטחון שדה של חיל הים. קבלו מצדו השקיע את עצמו עד צוואר במימי המפרץ ורשם כמה תמונות שעמיתיו למקצוע אולי היללו, אבל היו בסך-הכל צילומי אווירה פסטורליים, ללא בשורה או חידוש. אלה שימשו תפאורה לכיתובי תמונות פתטיים, שנראה כי עברו הגהה מוקפדת של משרד יחסי-הציבור המשומן של צה"ל. המלה "חשאי" חזרה על עצמה עד לזרא: "מעטה חשאיות", "שעוקבת אחריה בחשאיות", "פעולות מבצעיות חשאיות", "מוסמכים לבצע פשיטות חשאיות", "יוצאים למבצעים חשאיים". למעט התצלום המרכזי, המעניין כשלעצמו, של צוללת במים, כשסביבה שלושה צוללנים שכנראה היו במשימה חשאית תחת מעטה חשאיות, לא מילאה הכתבה את שהבטיחה – "הצצה נדירה לאנשי הדממה מתחת ומעל פני המים". התמונות שמתוך הצוללת (חיילים מול מסכי מחשב או מאחורי פריסקופ) לא חידשו, ואלו שהנציחו כלי שיט אחרים לא היו נדירות או בלעדיות. האייטם כולו התגלה כבעל תוכן דל, כללי מאוד ועמוס בקלישאות בטחוניות. החיוכים שנרשמו בלשכת מפקד חיל הים ביום רביעי בבוקר לא היו בזכות עוד לילה שקט בגבול הימי. זה כוחה של כתבת תדמית נוצצת, שעוטרה בטור בנאלי של הכתב הצבאי יוסי יהושוע. כותרת הטור, "המכה המנצחת", היתה עלה תאנה לתמונות בצבעים זוהרים, שהציגו את אנשי הצוללת בפנים מטושטשות, כמה לוחמי שייטת 13 בקנים שלופים ועוד חיילי יחידה השומרים על הנמלים בפוזות למצלמה. מתחת לתמונה של חיילי הקומנדו הימי נכתב שהם עוברים קורס של 84 שבועות. חבל שלעיתון צורף באותו יום רק דגל ישראל ולא גם מחשבון. זה היה עוזר לקוראים לגלות כמה זה לעזאזל 84 שבועות – שנה ושמונה חודשים. אבל בדובר צה"ל מעדיפים לנפח מספרים, וב"ידיעות" מצייתים. בפעם הבאה שמערכת עיתון מתמסרת ככה, כדאי להלעיט אותה עם "קורס שנמשך 588 ימים", או שמא 14,112 שעות. הטור של יהושוע הותאם היטב לדף המסרים של מערכת הביטחון. "בחיל הים מדברים במונחים של קפיצת מדרגה", "היכולות הכי מתקדמות בעולם", "גוברת החשיבות לחיזוק הזרוע הימית", "מכפילת כוח", כמה ציטוטים של האלוף ועוד קשקושים ממוחזרים על יכולת המכה השנייה. כתבת התדמית נמשכה בתצלום נדוש של ספינות טילים בהפלגה ושל ספינת משמר שמרימה שפריץ במים, במיוחד עבור הצלם. אולי כדי להצדיק את הכותרת "צלילת היכרות", נדפסה עוד תמונה נדושה של אנשי שייטת 13 וצוללנים מאחורי פריסקופ, שהקורא לא הרגיש בעקבותיה שזכה להיכרות משמעותית ומעניינת איתם. את כל המידע הזה, כולל תצלומי צוללות, סטי"לים וקומנדו בווריאציות דומות, אפשר למצוא בשיטוט בסיסי ברחבי הרשת. ההבטחות לקוראים על צלילה מרתקת ובלעדית התגלו כחומר גלם לכתבה בעלון למתגייס. הכתבה הזאת היא שיבוט של המוני כתבות דומות שגדשו עיתונים מאז קום המדינה. השבט, אז כהיום, אוכל פמפלטים פטריוטיים מסוגה כאילו היו ארוחת מלכים ולא ערימת קליפות חסרות ערך תזונתי. אלא שמפת הדרכים השתנתה. העיתון של המדינה נחשף יותר ויותר כמכונת מניפולציות משוכללת, המזכירה את התינוק המפלצתי שהולידה, "ישראל היום". בניגוד לתינוק השלדוני, שהוגבל מלידתו למספר נתון וידוע של מלים, ערכים ומושא סגידה, ושכתבות מסוג "צה"ל מתחת למים" הן רק עדות למערכת העיכול התקינה שלו, "ידיעות אחרונות" שולף תוצרים מהסוג הזה כאקט ציני של חנופה זולה להמון ולראשיו. לא רק צה"ל משכשך מתחת למים העכורים הללו, אלא גם מערכת היחסים ההולכת ומאבדת חמצן ואור בין התקשורת למערכות ההון-שלטון.
article 82: 
אתה תסכם את המאמר הבא במשפט אחד.
"ברשות השידור לא יהיה קוד אתי חדש, לפחות לא בעשור הקרוב", כך העריכה השבוע השופטת בדימוס בלהה כהנא, יו"ר ועדת האתיקה ברשות השידור. כהנא, שנשאה דברים במסגרת כנס הרדיו "FM+", שנערך במרכז הבינתחומי בהרצליה, סיפרה על נסיונה בראשות ועדת האתיקה ועל התסכול המצטבר שלה ושל חבריה לוועדה לנוכח התנהלות מליאת רשות השידור והנהלתה. כהנא הזכירה כי חבר סגל בית-הספר לתקשורת במרכז הבינתחומי, ד"ר יובל קרניאל, היה לפניה יו"ר ועדת האתיקה ברשות השידור. קרניאל עמל על כתיבת קוד אתי חדש שיחליף את קוד נקדי, אולם קוד זה נגנז בסופו של דבר. "קיבלתי את התפקיד הזה ועמלתי על קוד חדש", אמרה כהנא, והוסיפה כי לצערה, גם על הקוד הזה "נסתם הגולל". "צר לי להגיד", הוסיפה, "אבל כנראה שפשוט נוח בסיטואציות המתאימות לבוא ולהגיד, אנחנו מסתמכים על קוד נקדי, ובסיטואציות המתאימות להגיד, קוד נקדי מיושן, ואז לחיות בלי שום קוד". כהנא סיפרה כי במסגרת עבודתה של ועדת האתיקה שבראשותה הוחלט בשלב הראשון לעדכן את הסעיף בקוד האתי הנוגע להבעת עמדה אישית בשידור הציבור, שכן הקוד הנוכחי, שנוסח לראשונה לפני שנות דור, אוסר כל הבעת דעה אישית. כהנא קישרה זאת לתוכניתה של קרן נויבך, שסבלה בשנה האחרונה מהתנכלויות ההנהלה. "קרן נויבך מביעה דעות, היא באה עם אגנדה משלה", הסבירה כהנא. "אנחנו חשבנו שאין בזה פסול. מה שחשוב הוא שיהיה איזון ומגוון בשידור הציבורי. כמו שיש תוכנית של נויבך שמביעה אגנדות מסוימות, מאוד חשוב שבשעות שידור עם האזנה כל-כך גדולה יהיו תוכניות נוספות שאותן יגישו אנשים מרבדים אחרים של החברה, שיביעו אגנדות אחרות". כהנא טענה שהגנה בתוקף על התוכנית של קרן נויבך והביעה חשש לעתיד התוכנית. "אותה הגנה מסתיימת ביום שהקדנציה שלי תסתיים", אמרה ,"ומן הסתם היא תסתיים בקרוב. אחרי שתוקם הממשלה אני מניחה שהמליאה הזו תפורק ותבוא מליאה חדשה. תנו לי להניח שהתוכנית הזו לא תמשיך להתקיים". לדברי כהנא, היא נלחמה להמשך שידור תוכניתה של נויבך לא משום שהיתה לה היכרות מוקדמת עם השדרנית או קשרי חברות עימה. "אגיד לכם יותר מזה", אמרה כהנא, "התכנים שהיא משדרת בתוכנית אפילו מעצבנים אותי. הגישה הכלכלית שהיא מביאה, אני חושבת שהיא הרת אסון". אולם, לדברי כהנא, בדיוק משום כך נלחמה על זכות הקיום של התוכנית. "אני חושבת ששידור ציבורי חייב להיות שידור שיביא את קולות כל רובדי החברה, ולא דווקא אותם רובדי החברה שאני נמנית עימם או אותן תיאוריות ותפיסות עולם שאני מאמינה בהן", אמרה. "יש לנו שידור ציבורי אחד ואין לנו ברירה אלא להילחם כדי שהשידור הזה יאפשר ביטוי לכל רובדי החברה הישראלית", הוסיפה כהנא. "לשמאל, למדינת תל-אביב, למתנחלים, לערבים, לחרדים, לתושבי פריפריה. לשידור הציבורי תפקיד עצום. הוא צריך לבטא את כל התפיסות החברתיות, את כל הבעיות החברתיות, את כל הביקורת של מגזרים בחברה. הוא אמור לשמש כלב שמירה של הדמוקרטיה. אני חושבת שאם יש מקום שחובה שיישאר חזק, זה המקום הזה". אלא שחרף מאמציה, כהנא מוצאת מעט מקום לתקווה ביחס לרשות השידור. "כישלון רודף כישלון", הגדירה כהנא את התקבלות עבודת הוועדה לאתיקה בראשותה. "אף החלטה שלנו לא אומצה על-ידי המליאה. אף לא אחת. נפגשנו עשרות מפגשים, קיבלנו המון החלטות, אף החלטה של ועדת האתיקה לא התקבלה עד היום". לדבריה, עצם קיומה של ועדת האתיקה מוטל כיום בספק. "כל יום יש לי טלפונים וסמסים מחברים שדי מיואשים ואומרים לי, למה להמשיך? אף החלטה שלנו לא מאושרת על-ידי המליאה". לא רק עתיד ועדת האתיקה של רשות השידור מוטל בספק, טוענת כהנא, אלא גם עתיד חופש הביטוי בשידורי הרשות. "לתחושתי", אמרה כהנא לבאי הכנס, "היום כמעט שאין תוכניות שאנשים מביעים דעה אישית. מה שאני שומעת מעיתונאים שפונים אלי, ואני מאוד זהירה בלשוני, מאוד ברור מה אפשר להגיד ומה אי-אפשר להגיד בשידור הציבורי היום. אנשים מאוד-מאוד מפחדים. ויש אלי לא מעט פניות מהרבה אנשים. אף אחד לא מוכן להיחשף. אף אחד מהם לא מוכן לדבר. הם מאוד חוששים". ברשות השידור לא התייחסו לביקורת החריפה של נציגת הציבור הבכירה ביחס לסתימת פיות, סחבת מכוונת וסיכול עבודת ועדת האתיקה, אולם מסרו תגובה שלפיה אחרי שגנזה את עבודתן של שתי ועדות, מתכננת הנהלת הרשות לעדכן את הקוד בעצמה: "מתוך החשיבות שרואה יו"ר רשות השידור, ד"ר אמיר גילת, בגיבוש קוד אתי מעודכן, הוא ביקש את אישור המליאה להקים ועדה מייעצת שתסייע למליאה במשימה זו. הוועדה הורכבה גם ממומחים חיצוניים ומחברי מליאה. כל החברים ידעו כי הדיונים שהם מקיימים יביאו לגיבוש המלצות למליאה, שכן אישור הקוד האתי הוא בסמכות המליאה. לאחר כמה דיווחים מעמיקים וממצים, החליטה המליאה באופן דמוקרטי לחלוטין לדחות את ההמלצות, ואין לכך כל קשר עם הצורך בעדכון קוד נקדי. בימים אלה שוקדת הנהלת הרשות על עדכונו. מליאת הרשות הקצתה להנהלה 60 יום להשלמת העדכון". סרטון הווידיאו: יו"ר ועדת האתיקה ברשות השידור, השופטת (בדימוס) בלהה כהנא, נושאת דברים במסגרת כנס הרדיו "FM+", שנערך בבית-הספר לתקשורת של המרכז הבינתחומי בהרצליה. 5.3.13 (צילום פוינט 2 פוינט - וידיומית).
article 83: 
אתה תסכם את המאמר הבא במשפט אחד.
חול המועד. חצי המדינה בחו"ל, החצי שנשאר כאן משתדל להעביר את הזמן בנעימים עם המשפחה, בין האירועים הפסטיבליים ומזג האוויר הבלתי נסבל, רחוק ככל האפשר מהחדשות. הרייטינג של החדשות יורד, ואפילו ידיעות על סקנדל ריגול חדש באמריקה, ולהבדיל, על משא-ומתן עם סוריה ועם חמאס, לא מצליחות להטריד את המנוחה. זו כנראה הסיבה שסיפור תקשורתי אחד חמק מן העין ולא זכה לתשומת הלב הראויה. לא הסיפור של ריצרד קווסט, הכתב הכלכלי האקסצנטרי במיוחד של סי.אן.אן שנתפס בנסיבות תמוהות ביותר בסנטרל פארק, עירום ועמוס חפצי מין, והדבר היחיד שהוא יכול לומר להגנתו היה שהוא לא ידע שאסור להסתובב בחלק זה של הפארק בשעת לילה מאוחרת; אלא תחקיר של ה"ניו-יורק טיימס" שחקר ומצא שבמהלך "המלחמה על הטרור" גייס הפנטגון כמה מהפרשנים המובילים שמילאו את שידורי הרשתות הגדולות, נתן להם מיני צופרים כמו תדריכים אישיים, טיולים מסובסדים וגישה למסמכים מסווגים, כדי שהפרשנויות שלהם יהיו אוהדות יותר לממשל. אכן, סנסציה גדולה. פרשנים מובילים לענייני צבא, בדרך כלל כאלה שהתואר "בדימ" או "במיל" מלווה את שמם, זוכים לתדרוכים ולשיחות עם יודעי דבר, לגישה לחומרים מסווגים, ואחר-כך מתייצבים באולפנים וברמז של חיוך בקצות השפתיים מודיעים, שהם כרגע דיברו עם מי שצריך, והם יודעים שכך וכך, וכל מי שחושב אחרת, טועה, ומה שחמור מכך, מטעה ומוליך שולל. ומסקנתם הנחרצת היא, שבמצב הנוכחי, שלא הכל הכי-הכי, צריך לתקוף ולחסל ולהשמיד ולרוצץ בכל מחיר, לא להסס ולא לברבר. ובקיצור, תנו לצבא לנצח, בלי בג"ץ ובלי בצלם. ומוסיף ה"ניו-יורק טיימס" באותו "תחקיר מקיף": "כוונת הממשל היתה להפוך את הפרשנים הצבאים לסוסים טרויאניים – כלים שנועדו לעצב את כיסוי המלחמה בטרור בערוצי הטלוויזיה והרדיו". וגנרל אמריקאי בדימוס שעבד כפרשן ברשת פוקס הודה: "ממשל בוש נהג כאילו רצה לתקוע יד בגב שלנו כדי להזיז לנו את הפה". למען האמת, קשה לדעת מה מביך יותר, הסיפור עצמו או הרצינות התהומית שבה "חושף" העיתון המכובד את המציאות הזאת. וכי מה חשבו כל גופי התקשורת שגייסו את הגנרלים בדימוס לאולפניהם ולטוריהם? בזכות מה גייסו אותם, בזכות שפתם העשירה ועולם הדימויים המרשים שלהם? בזכות תפיסת עולם עצמאית המסוגלת לראות את התמונה כולה והיכולת להנהיר אותה לציבור? אילו הביאו, למשל, אשה, אזרחית, פרופסורית להיסטוריה שחקרה מלחמות ומשברים בינלאומיים, או חוקרת אסלאם, או מי שעוסקת בחקר דפוסי ההתנהגות של הציבור – גברים, נשים, ילדים – במצבי לחץ מתמשכים והשפעת הטרור על חיי משפחה וקהילה, האם היא היתה זוכה לאותה הילת סמכותיות שלה זוכה כל גנרל חמור סבר שמתהדר בדלות לשונו ועושה אותה לדגל שהוא מניף כנגד "אנשי הרוח החתרנים, הלא פטריוטים" למיניהם? הם הביאו את הגנרלים בדימוס הללו דווקא בגלל הגישה הישירה שהם נהנים ממנה – גם לאחר פרישתם – למקורות הכוח והידיעות. וכי מה חשבו, שהם ינצלו את המקורות הללו, שאך לפני זמן קצר היו עצם מעצמותיהם, וייצאו נגדם? מה, הם לא קוראים עיתונים ישראליים ולא צופים בחדשות מהארץ? העיתונות האמריקאית נחשבת, ולא בלי סיבה, לנושאת הדגל של העיתונות החופשית, העצמאית, שלא עושה חשבון. וודוורד וברנסטיין כבר אמרנו? אבל לא במה שנוגע ל"אינטרסים הלאומיים החשובים באמת". כבר נאמר ונכתב לא מעט על כך שאת כל הדיווחים על פיגועי 11 בספטמבר הצליחה התקשורת האמריקאית כולה, בלי יוצא מן הכלל, להעביר בלי לצלם ולו טיפת דם אחת או קצה אלונקה ועליה גופה שחולצה מבין ההריסות – אפילו מפוקסלת ומטושטשת כראוי כדי לשמור על כבוד המת. היא מיהרה להכתיר את כל הצעדים שננקטו לאחר הפיגועים בלא אבחנה בתואר "המלחמה בטרור", סיסמה שכבר בה טבועה השקפת עולם מגובשת מאוד, בלי לפצות פה ולצפצף. ונדמה שהיא אפילו לא זקוקה לתדריכים מיוחדים לשם כך. רק מאוחר יותר, הרבה יותר, החלה להציץ פנימה ולחקור – אולי בכל זאת לא הכל כפי שאומרים. ומרגע שהחלו העיתונים בכך, איש לא יכול עוד לעצור בעדם. ולראיה, הביקורת מקיר לקיר כמעט על המלחמה בעיראק (על עצם המלחמה ועל מהלכיה והתנהלותה), הדיווחים על המתרחש בכלא גואנטנמו, ופרס פוליצר שהוענק ל"וושינגטון פוסט" על סדרת כתבות על הטיפול הניתן לחיילים הפצועים בעיראק. רשת פוקס ועשרות ערוצי הרדיו הימניים הרפובליקאיים ממשיכים להניף ברמה את דגל הפטריוטיזם המזויף ולתקוף את כל האחרים, אבל כמה אפשר כבר להתרגש מהם? לכל היותר יאמרו שהם לא פטריוטים. וגם זה נשמע מוכר.
article 84: 
אתה תסכם את המאמר הבא במשפט אחד.
חברות שבשליטת נוחי דנקנר שינו באורח בולט את דפוסי הפרסום שלהן ב"מעריב" ובאתר nrg מאז מכר דנקנר את השליטה בעיתון ובאתר לשלמה בן-צבי. דנקנר, השולט בתאגיד אי.די.בי, נתון אמנם בקשיים פיננסיים המאיימים על המשך החזקתו בתאגיד, אולם נהנה עדיין משליטה בחברות בעלות תקציבי פרסום מהמשמעותיים במשק הישראלי. בתקופה שבה שלט תאגיד אי.די.בי ב"מעריב", נהנו העיתון והאתר מתקציבי פרסום של חברות שבשליטת התאגיד, ובהן שופרסל, סלקום, כלל-ביטוח וישראייר. אולם לאחר העברת השליטה ב"מעריב" לבן-צבי ולחברת אחוזת-הירש בע"מ, ירד היקף הפרסום של החברות הללו עד כמעט לאפס. על-פי הערכת גורמים בשוק התקשורת, "מעריב" איבד כתוצאה מהמהלך של אי.די.בי מיליוני שקלים בשנה. היקף הפרסום ב"מעריב" של חברת שופרסל לבדה עמד, על-פי הערכת הגורמים, על 5-4 מיליון שקל בשנה. באי.די.בי מכחישים בתגובה כי מתקיים חרם מודעות על העיתון שהיה בבעלותם, ומוסיפים כי מאז שהסתלק דנקנר מהעיתון פורסמו מודעות של חברות בקבוצה בלפחות 24 תאריכים שונים, עד ל-23 בינואר 2013. אלא שמאז שדנקנר הסתלק מ"מעריב" עברו כבר כ-100 ימים. כמו כן דוברת הקבוצה לא טענה לפרסומי מודעות כלשהן בפברואר. בדיקה של כל עמודי "מעריב" מאז יום ראשון ה-3 בפברואר 2013 ועד היום, ה-20 בחודש, מעלה כי הודפסה רק מודעה אחת של סלקום, ביום חמישי שעבר, על פני עמוד שלם בקונטרס החדשות. ב"מעריב" לא פורסמה כל מודעה לרשת שופרסל בתקופה זו. המודעה מטעם סלקום פורסמה בחמישי שעבר גם ב"ידיעות אחרונות", אולם נוסף לכך פורסמו בתקופה המקבילה מודעות לרשת שופרסל על פני עוד 13 עמודים שלמים של העיתון ומוספיו (לא כולל "כלכליסט"). ב"ישראל היום" לא פורסמה המודעה לסלקום, אולם בתקופה המקבילה פורסמו מודעות לשופרסל על פני 9 עמודים שלמים. אם אכן הוחלט באי.די.בי להפסיק לפרסם בקבוצת "מעריב", הדבר מעלה שאלות קשות על כשרות שיקול הדעת של הדירקטוריונים בחברות האם והבת של התאגיד - אם בהחלטה שלא לפרסם בעת הנוכחית, אם בהחלטה שכן לפרסם בעת השליטה ב"מעריב" ואם בשתי ההחלטות גם יחד. הנהלת שופרסל, כמו חברות אחרות, מחויבת לטובת החברה והמשקיעים ואינה אמורה לפעול על-פי שיקולים זרים. במקרה הנוכחי קשה להבין את התנהלות החברות, המנוגדת, לכאורה, להיגיון עסקי. אפשרות אחת היא שהפרסום ב"מעריב" בתקופה שבה היה בשליטת אי.די.בי ודנקנר לא היה מוצדק מבחינה עסקית ונבע מהבעלות על כלי התקשורת. אם כך הדבר, הרי שמדובר בדרך עקיפה להזרמת כספים לעיתון, מעבר להזרמת הכספים הישירה של התאגיד ל"מעריב". אם כך הדבר, הרי שמבחינת החברות המפרסמות עצמן, מסעות הפרסום בעבר היו בזבוז כספים שלא לצורך. אפשרות אחרת היא שהפרסום בעבר היה מוצדק, שכן "מעריב" ואתרו עדיין זוכים לחשיפה שאינה ניתנת לביטול, ועל כן הפסקת הפרסום בעיתון ובאתר מאז העברת הבעלות מנוגדת להיגיון עסקי ומונעת ממניעים זרים (החשיפה לעיתון ירדה מעט בסקר TGI האחרון, אך אתר nrg עלה לאחרונה בשיעור החשיפה שלו במידה משמעותית). מכל מקום, קשה להאמין שיד המקרה הביאה לשינוי. בעבר טען מו"ל "הארץ" עמוס שוקן כי חברות בשליטת תאגיד אי.די.בי ובנק הפועלים (בתקופה שהבנק נוהל על-ידי בן דודו של נוחי דנקנר, דני דנקנר) הטילו חרם מודעות על העיתון כנקמה על סיקור שלילי של עסקיהם. בדיקה שנערכה עבור אתר זה העלתה כי יש דברים בגו. חברת סלקום הכחישה בזמנו כל שיקול זר בהחלטותיה לפרסם או לא לפרסם ב"הארץ". ב"מעריב" סירבו להגיב. משופרסל נמסר: "לא הופסקה שום פעילות פרסומית במעריב ואין כל שינוי במדיניות הפרסום שלנו".
article 85: 
אתה תסכם את המאמר הבא במשפט אחד.
נולד ב-9 ביולי 1944 בחיפה, לשרגא ושושנה. בשנים 1950–1962 למד בבית-הספר הריאלי בעיר. בשנים 1954–1962 שירת בחיל המודיעין, וחזר לשרת בו בשנים 1967–1969. בשנים 1964–1967 למד לתואר ראשון בשפה ובספרות ערביות ובהיסטוריה של המזרח התיכון באוניברסיטה העברית בירושלים. בשנים 1971–1976 למד לתואר שני ושלישי במדעי המזרח ובלשנות באוניברסיטת ברקלי בקליפורניה. עבודת הדוקטורט שלו עסקה בניתוח סוציו-בלשני של הניב הערבי המדובר בעזה. בתקפות שהותו בארה"ב השתתף באופן קבוע בפאנל בתוכנית World Press ב-PBS (1971–1975). ב-1976 חזר ארצה והחל לערוך ולהגיש את "יומן השבוע" בקול-ישראל ולשמש קריין חדשות. ב-1980 התמנה ליועץ התקשורת הראשון בשגרירות ישראל בקהיר. כעבור שנה החל לעבוד בקול-ישראל ככתב ופרשן לענייני ערבים. ב-1991 עזב את הרדיו והצטרף לעיתון "חדשות", שם היה כתב ופרשן לענייני ערבים עד 1993. באותן שנים שימש באותו תפקיד גם בערוץ 2 הנסיוני, שם גם הגיש את מהדורת החדשות "שמונה בערב". באותה תקופה היה גם יועצו של הנשיא עזר ויצמן, עד שהצטרף ב-1993 לחברת החדשות של ערוץ 2, שזה עתה הוקמה. בשנים 1993–2001 עבד בחברת החדשות כפרשן וכתב לענייני ערבים, ואחר-כך כתב, ערך והגיש במהדורת שישי של חדשות ערוץ 2, "אולפן שישי". ב-2008 עזב את משרת המגיש ועבר לדווח מוושינגטון. בעבודתו העיתונאית עוסק בעיקר בעולם הערבי. בין היתר סיקר ופירש את תהליך השלום עם מצרים, תהליך השלום עם ירדן, המגעים השונים עם הפלסטינים, מלחמת המפרץ ומלחמות לבנון הראשונה והשנייה. ריאיין מנהיגים ערבים שונים, וביניהם נשיאי מצרים סאדאת ומובראכ, מלך ירדן חוסיין ויו"ר הרשות הפלסטינית יאסר ערפאת. ב-4 בנובמבר 1995 דיווח משערי בית-החולים שאליו הובא ראש הממשלה יצחק רבין לאחר שנורה בידי מתנקש. לאחר שבישר על כך שרבין נפטר, אמר: "הרבה שנים אני במקצוע הזה, התקשורת, מעולם לא תיארתי לעצמי שאני אהיה זה שאבשר על כך". ב-2007 אמר העיתונאי נחום ברנע על רגע זה: "אהרן ברנע בכה, ועשה את ערוץ 2 לערוץ המוביל במדינה". ואכן, מנקודת זמן זו נטלו חדשות ערוץ 2 את ההובלה בסקרי הפופולריות מחדשות הערוץ הראשון. לימד לשון ערבית באוניברסיטת תל-אביב ולשון ערבית ועברית באוניברסיטה של קליפורניה. לימד גם בבית-הספר לתקשורת ועיתונות כותרת. גרוש ואב לשני ילדים, רעות ואור. "ללכת שבי", עם עמליה-ארגמן ברנע, מפגש עם צלאח תעאמרי, בכיר שבויי אש"ף שנתפס בידי ישראל במלחמת לבנון הראשונה, ואשתו דינה, מי שהיתה אשתו הראשונה של המלך חוסיין. הוצאת ידיעות-אחרונות, 1976. הספר תורגם לאנגלית וגרמנית ויצא לאור בניו-יורק, לונדון וגרמניה. כמו כן תורגם לערבית בישראל.
article 86: 
אתה תסכם את המאמר הבא במשפט אחד.
אנשים בכירים בליכוד, המתנגדים לתוכנית ההינתקות של אריאל שרון, תהו בשבועיים האחרונים עד כמה היתה התקשורת הישראלית ממררת את חייו לו, בנסיבות הקיימות, היה מחליט לא על נסיגה מרצועת עזה אלא על סיפוח מעלה-אדומים. רצו לומר, התקשורת מתעלמת מעננת החשדות הפליליים המרחפת מעל ראשו של שרון, ואינה כופרת בסמכותו המוסרית לקבל במצב זה הכרעות לאומיות גורליות, ובכך מוכיחה את הטענה ש"התקשורת שמאלנית" ומוטה בדיווחיה ובעמדותיה. התהייה במקומה ואין עליה תשובה משכנעת. העיתונות, מודפסת ואלקטרונית, עברה לסדר-היום על ההמלצה החמורה של פרקליטת המדינה להעמיד את שרון לדין על עבירות שוחד והפרת אמונים בגין המעורבות המיוחסת לו בעסקיו של הקבלן דוד אפל. היא אמנם דיווחה בהבלטה על טיוטת כתב-האישום שניסחה ארבל ועל ההתפתחויות שנבעו מכך, אבל את תפקידה השני - לגרות את הציבור לחשיבה, להציב לפניו דגם של התנהגות נאותה המצופה מראש הממשלה - היא הזניחה לחלוטין. העיתונאים, ברובם, נסחפו במהלך המדיני שחולל שרון, ובספין התקשורתי שיצרו עוזריו, והשכיחו את ממצאיה של חקירת המשטרה ואת המסקנה שהסיקה ממנה פרקליטת המדינה - שיש להעמיד את ראש הממשלה לדין. העיתונות התמסרה בקלות לטיעון שכל עוד לא הכריע היועץ המשפטי לממשלה בתיק, רשאי שרון להוסיף ולנהל את ענייני המדינה ללא מגבלה, ושכך ראוי לנהוג גם נוכח התיקים הנוספים הממתינים לו מעבר לפינה. זו עמדה נכונה במישור הפורמלי, אבל האם כך היתה התקשורת נוהגת לו שרון היה מחליט, בתקופה זו, על סיפוח שטחים? האם העיתונות, ברובה, לא היתה מרעישה שמים וארץ בנימוק שראש הממשלה איבד את מעמדו המוסרי לקבל החלטות הרות תוצאות, כל עוד לא בוררו עד תום החשדות והאישומים התלויים נגדו? גם האופן שבו סיקרה התקשורת בשבועיים האחרונים את מהלכיו של ראש הממשלה, החל מביקורו בוושינגטון, שבו החליף מכתבים והצהרות עם הנשיא בוש על תוכנית ההינתקות ומשמעותה, דרך צעדיו הפוליטיים להשגת רוב בממשלה, ועד למערכה שניהל למען תתקבל עמדתו במשאל - יצר עילה לטענה על הטיה, גם אם בלתי מודעת. התקשורת חיבקה את שרון על תוכנית ההינתקות, לא הציגה מספיק את פרצותיה וחולשותיה, ותארה במונחים של הישג מופלג את סיכומיו עם הנשיא בוש. אין הסבר להיסחפותם של רוב העיתונאים אחר תוכנית ההינתקות לבד מהטייתם האידיאולוגית. בכך שיחקה העיתונות לידיהם של מבקריה, הטוענים שהיא "שמאלנית" ושעמדותיה האידיאולוגיות קובעות את גישתה המקצועית. זהו הגיליון ה-50 של "העין השביעית". בינואר 96’, בגיליון הראשון, הבענו תקווה שכתב-העת יהיה מקום מפגש מעניין בין עיתונאים לבין עצמם ובינם לבין מושאי סיקורם. המאמץ הזה יימשך גם להבא. גיליון 50, מאי 2004
article 87: 
אתה תסכם את המאמר הבא במשפט אחד.
העיתונאית ליטל שמש, מגישה בערוץ 14, קיבלה 10,000 שקל כדי להצטלם לסרטונים של משרד ההסברה בראשות גלית דיסטל-אטבריאן. הסרטונים הופקו לקראת קיץ 2023 והיו מהיוזמות הלא-רבות שהמשרד הכושל הצליח לממש בזמן הקצר שבו עמדה בראשו דיסטל-אטבריאן: שני מונולוגים קצרים בשפה האנגלית שבאחד מהם נזפה שמש בעיתונות הזרה בעקבות מקרים של סיקור מעוות של מתקפות טרור פלסטיניות, ובאחר מתחה ביקורת על המוזיקאי רוגר ווטרס. במשרד ההסברה סירבו עד כה למסור כמה כסף קיבלה שמש עבור השתתפותה בסרטונים. הסכום נחשף כעת בזכות עתירה מינהלית שהגישה עמותת "הצלחה" נגד משרד ראש הממשלה והשרה לשעבר, לאחר שלא השיבו לבקשת חופש מידע ובכך עברו על הוראות חוק חופש המידע. המסמכים שנמסרו בעקבות העתירה כוללים את יומני הפגישות של השרה לשעבר ונתונים לגבי התקשרויות שערך המשרד עם גורמים חיצוניים. עולה מהם שדיסטל-אטבריאן שכרה את שמש בלי לערוך מכרז, ימים אחדים לאחר שקיימה עמה פגישה אישית. האפקט התקשורתי של הסרטונים לא היה בהכרח המסר ההסברתי: הוא עורר עיסוק ביקורתי בנכונות של עיתונאית להפר כללי אתיקה בסיסיים ולהפוך לפרזנטורית של משרד ממשלתי. בטור שפורסם באתרים "העין השביעית" ו"המקום הכי חם בגיהנום" הזכירה גלית הראלי את עברן המשותף של שמש ודיסטל-אטבריאן כמי שעבדו שכם אל שכם בערוץ 14 (בתקופה שבה כונה "ערוץ 20"), וציטטה רצף של סופרלטיבים הדדיים שהמטירו זו על זו במשדר שהגישו יחד: דיסטל-אטבריאן כינתה את שמש "יאחתי" (אחותי), ושמש בתגובה אמרה שהיא "מעריצה" ו"מעריכה" את שותפתה להנחיה, שהיא "אחת המבריקות, המוכשרות". "התחושות הדדיות", סיכמה דיסטל-אטבריאן. משרד ההסברה היה אחד משורה של לקוחות שרכשו את שירותיה של ליטל שמש בשנים האחרונות. ב"מקום הכי חם בגיהנום" הובאה רשימה של גופים ששילמו לעיתונאית ערוץ 14 עבור הנחיית אירועים, בהם כמה וכמה גופים ממשלתיים: משרד החינוך, משרד העלייה והקליטה, משרד התרבות, משטרת ישראל וצה"ל. התופעה של עיתונאים שמקבלים כסף עבור הנחיית טקסים ואירועים אינה חדשה, והיא נפוצה גם אצל גופי תקשורת ותיקים ומבוססים הרבה יותר מערוץ 14 – כולל חדשות 12, גוף החדשות החזק והמשפיע במדינה. במשך שנים, עיתונאים מוכרים אף קיבלו כסף כדי לשדר תעמולה ממשלתית סמויה שהוצגה כתוכן טלוויזיוני רגיל, ולעתים אף הוכרה כ"סוגה עילית" במסגרת מחויבויות התוכן של גופי השידור. תופעה זו נפסקה כמעט לגמרי בעקבות עתירה לבג"ץ שהתבססה על סדרת חשיפות של "העין השביעית". ליטל שמש היתה מוכנה לקחת צעד נוסף קדימה ולמכור את שמה, קולה ופרצופה עבור תשדירים רשמיים של גוף ממשלתי – ובלי להעמיד פנים שמדובר בתוכן עיתונאי. על רקע זה עולה שאלה מתבקשת: האם עיתונאית שמחלטרת בתעמולה ממשלתית היא הדמות המתאימה ביותר למתיחת ביקורת על הסטנדרטים המקצועיים של העיתונות הזרה, כפי שעשתה שמש באחד הסרטונים? שמש בחרה לא להשיב לשאלה הזאת או להתייחס בדרך כלשהי להתקשרות עם משרד ההסברה. "אתה מכיר מגיש בישראל שלא מנחה טקסים? כי אני לא", מסרה בתגובה לפניית "העין השביעית". השרה לשעבר דיסטל-אטבריאן, שמכהנת כיום כחברת-כנסת מטעם הליכוד, ביקשה להדגיש בשיחה עמה שהיא לא חברה אישית של שמש. "אנחנו מעולם לא הרמנו טלפון של מה-מי-מו ומה שלומך. מעולם", אמרה דיסטל-אטבריאן בשיחה עם "העין השביעית". "ליטל יש לה אנגלית מצוינת, יש לה נראות מצוינת, היא מעבירה מסרים יפהפה. והיא גם מקצועית". הח"כית הוסיפה שאינה זוכרת שאי פעם הגישה תוכנית משותפת עם שמש, וציינה שהתכוונה גם לשכור את שירותיה של במאית "שמאלנית", כהגדרתה, שעבדה איתה בעבר בתאגיד השידור הישראלי – התקשרות שאכן מופיעה במסמכי המשרד, אך בסופו של דבר לא יצאה לפועל עקב סגירתו בטרם עת. לדברי דיסטל-אטבריאן, היא בחרה בשמש כפרזנטורית משום שהייעוץ המשפטי לא אישר לה להופיע בסרטונים בעצמה. "היועצת המשפטית לא אישרה לי לעשות הסברה", היא טוענת. "היא לא אישרה לי לעמוד מול מצלמה ולדבר הסברה, ואני רציתי לעשות את זה. זה הסיפור. אבל זה סיפור שלא תיגעו בו. וזה פאקינג סיפור – איפה המשילות". על בסיס הכללים שחלים על שרים, ברור למה לא הרשו לך – כי זה פרסום עצמי. זה לקחת כסף ציבורי ולהקצות אותו לפרסום עצמי של פוליטיקאי, שמרוויח מזה גם באופן אישי. "אני יכולה להבין כששרת תחבורה (מירי רגב; א"ב) רוצה לעמוד מול מצלמה ולדבר על רפורמות התחבורה. אבל הסברה היא התוכן, זה שונה פה". בתור מומחית הסברה את אמורה לדעת שכשמסר מגיע מנציג רשמי של ממשלה, זה הרבה פחות אפקטיבי מאשר כשמגיע אדם פרטי, או איש מקצוע לא פוליטי, ומשמיע את אותו מסר בדיוק. "האמת שזה לא נכון, כי היתה פעם אחת שכן אישרו לי את זה, וזה עורר הרבה יותר הדים, וזה הקפיץ את ה-BDS. מה שליטל שמש עשתה היה כמו פוּק בשלולית – לא עבד". 34246-10-23 בנתונים המלאים שנמסרו לעמותת "הצלחה" ניתן לעיין כאן
article 88: 
אתה תסכם את המאמר הבא במשפט אחד.
זעם בתאגיד של עידן עופר, כיל, בעקבות ביטול השתתפותו של הסמנכ"ל הבכיר בפאנל יזמי אקלים, בכנס השנתי של המכון הישראלי לדמוקרטיה. בכיל טוענים שהמהלך אינו דמוקרטי ומהווה לא פחות מ"סתימת פיות". כנס "אלי הורביץ לכלכלה וחברה" שהתקיים בשבוע שבעבר נמשך כיומיים ואירח נבחרי ציבורי שונים, בהן השרה להגנת הסביבה תמר זנדברג (מרצ) ושרת האנרגיה קארין אלהרר (יש עתיד). המכון תכנן לשבץ את נציג החברה, הסמנכ"ל הבכיר נעם גולדשטיין, במושב סביבתי שבו משתתפות השרות, בפאנל לצד חברות שעוסקות באנרגיה מתחדשת והפחתת פליטות שעוסק ביזמות אקלים. אלא שאחרי הפרסום ב"שקוף", המכון חזר בו מהשיבוץ, יממה בלבד לפני יריית הפתיחה.  מעבר לאירוניה שבשיבוץ חברה מזהמת בשורה אחת עם חברות שכל יעודן הוא מיזמי אקלים, בכיל תכננו בפאנל להכשיר את פרויקט "סדום הירוקה", ולהציג אותו כפרויקט חיובי שהמפעל מקדם. המכתב ששלחו בכיל למכון הישראלי לדמוקרטיה, והגיע לידי "שקוף", חושף את תוכן הדברים המתוכננים: "השתתפותו (של גולדשטיין. י"ג) בפאנל העוסק ביזמות אקלים בשטח עולה בקנה אחד עם מעורבותו באחד מפרויקטי האנרגיה הירוקה הגדולים בארץ אם לא הגדול בהם", כתבו במכתב. "הפרויקט עתיר משאבים וזוכה להתעניינות חיובית מגורמי מקצוע וממשלות ברחבי העולם". אלא שתחקיר "שקוף" חשף כי המתווה הנוכחי של "סדום הירוקה" עלול לפגוע בסביבה באופן בלתי הפיך, וכן עלול לשמש פלטפורמה להפרת הסכמים מול המדינה בשווי מיליארדי שקלים.  למרות מאמצי כיל, המכון ביטל את השתתפות הסמנכ"ל. השינוי התקבל בכעס רב בחברה המזהמת: במכתב שהופנה גם למשרד להגנת הסביבה כתבו למכון כי הסיבה לביטול – חוסר תמיכת המשרד להגנת הסביבה בפרויקט "סדום הירוקה" – "תמוהה": "מתבקש לשאול האם המשרד להגנת הסביבה תומך בכל הפרויקטים של כל החברות המשתתפות בכנס?"  עוד הוסיפו כי "לצערנו, כשהדרה שכזו מגיעה מגוף שכולל את המילה דמוקרטיה בשמו שלו, האכזבה אף גבוהה יותר". בכיל סיימו את המכתב בטענות שהחברה היא המעסיק הגדול בנגב, "ובעצם הסתייגותכם מנציג החברה, למעשה הפכתם את אלפי עובדי החברה ללא לגיטימיים בעיניכם". המכתב מוען בין היתר גם ליושבי הראש של הכנס, פרופ קרנית פלוג ופרופ יוגין קנדל ולמנהלת הכנס, דפנה ניצן. זו האחרונה עבדה במשך כשני עשורים בהתאחדות התעשיינים, שם הכירו היטב את גולדשטיין, שכיהן בעבר בתפקידים שונים בהתאחדות. לפני כשש שנים ניצן הצטרפה למכון הישראלי לדמוקרטיה ובמכון מתגאים שהיא מובילה מטעמם ויחד עם הממשלה את פרויקט ההיערכות למשבר האקלים.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום לפני כשבועיים, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  מהמכון הישראלי לדמוקרטיה נמסר בתגובה: "ההתקפה האישית היא מכוערת ואינה מכבדת את תומכי שקוף. הטענות שעולות בכתבה הן מופרכות מיסודן, ואין ולא הייתה היכרות ארוכת שנים. "מזה כשש שנים דפנה אבירם ניצן משמשת כמנהלת מרכז ממשל וכלכלה במכון, אשר במסגרתו יזמה וקידמה את פרויקט ההיערכות למשבר האקלים, במטרה לגבש חזון למעבר לכלכלה דלת זיהום ומשגשגת עד 2050, תוך שיתוף פעולה רב-מגזרי וחוצה משרדים. הפרויקט, כמו כל תוצרי המכון, מבוסס על מחקר מהימן, עצמאי ומבוסס נתונים. כל ניסיון להציג אחרת את הדברים – הינו הכפשה ותו לא". 
article 89: 
אתה תסכם את המאמר הבא במשפט אחד.
ארגון "פרטיות ישראל" הגיש למפלגת "יש עתיד" דרישה רשמית כי יחדול מאיסוף מידע על בוחרים ללא הסכמתם ואף ימחוק כל מידע שנאסף בדרך זו. את הדרישה העלו בארגון לאחר שחשפנו ב"שקוף" כי המפלגה הציבה למועמדים בקלפיות בתל אביב תנאי לקבלתם לעבודה, לפיו עליהם לשלוח את פרטיהם של 10 מצביעים פוטנציאליים. הם נדרשו לשלוח שמות מלאים, טלפונים, כתובות ותעודות זהות. איסוף כזה אינו חוקי – בשבוע שעבר הרשות להגנת הפרטיות הבהירה למפלגות כי הזנת פרטים של אזרחים ללא הסכמתם, בייחוד אודות תמיכה במפלגה כזו או אחרת, מהווה הפרה של החוק להגנת הפרטיות. ״מפלגות רבות בתקופת הבחירות הנוכחית נוהרות למידע על מצביעים ומבקשות לסמן כמה שיותר בוחרים פוטנציאליים כתומכיהן", אמרה עו״ד נעמה מטרסו קרפל, מנכ״לית "פרטיות ישראל".  "טוב ייעשו המפלגות אם יפעלו לקבלת הסכמה חופשית ומדעת מבעלי המידע, ולא יעודדו פעילים למסור מידע על קרובים. אנחנו קוראים לציבור הרחב להיות ערניים יותר לנושא של איסוף מידע על עמדות פוליטיות, ולא למסור מידע על חברים או קרובים, ללא שאלו הסכימו לכך, תוך שהם מבינים את ההשלכות של מסירת המידע״. במסרון ששלחו נציגי המפלגה לכ-200 מועמדים לעבודה בקלפיות צורף טופס למילוי פרטיהם האישיים של כ-10 אנשים נוספים – ללא חובת אישורם או ידיעתם. בהודעה הובטח כי הפרטים לא יועברו למפלגה אלא לצורך "שיחות המרצה ביום הבחירות". הבקשה חריגה בייחוד משום שלא מדובר בעבודת שטח בקמפיין "יש עתיד" אלא בהשגחה על טוהר הבחירות. הנרשמים פועלים בקלפיות על מנת לוודא שההליך מתבצע כראוי וכי אין הטיה בספירת הקולות. "יש עתיד" מצטרפת למפלגות כמו "ימינה" ו"הליכוד" שנכנסו למירוץ לאיסוף פרטיהם של תומכים ותומכות פוטנציאליים. הנזק הטמון באיסוף כזה כבר נחשף: לפני כשנה דלף לרשת פרטיהם של כ-6.5 מיליון בעלי זכות בחירה – יחד עם כתובתם, מספר הטלפון שלהם, כתובת הדוא"ל ומקום הצבעתם.  יתרה מזאת, המידע שדלף כלל פירוט אודות מצבו האישי והרפואי של אדם המעוניין בהסעה אל הקלפי. נראה שאין מניעה שזה יקרה שוב – גם לקראת הבחירות הקרובות בסיעת "ימינה" מתכננים לאפשר לסמן באפליקציית אלקטור אם אדם צריך הנגשה ואילו בסיעת "הליכוד" פתחו את השערים למידע לכל דורש. כעת גם "יש עתיד" אוספת מידע על אזרחים ללא הסכמתם המפורשת. מהמפלגה נמסר: "יש עתיד נוהגת רק על פי הקבוע בחוק". (איך זה משפיע עליך) יכול להיות שחברה רחוקה שלך רוצה לעבוד בקלפי ותיתן את הפרטים שלך בתמורה. אולי היא אפילו תשאל אותך לפני – אבל לא בטוח שתדעי מה המשמעות. מכאן, מספר הטלפון שלך הכתובת והנטיה הפוליטית יכולים להגיע לידיים זרות ואף להתפרסם ברבים ולשמש גורמים בעלי אינטרסים. (מה עושים כדי שיתוקן) שלחו למפלגות מייל עם בקשה לדעת איזה מידע הן מחזיקות אודותיכם – הן מחויבות לענות על פי "זכות העיון". תוכלו לעשות זאת בקלות באמצעות הטפסים לדוגמה שנמצאים כאן ורשימת כתובות המייל של נציגי המפלגות – בקישור הזה. יחד נוכל לאותת להם שהנושא חשוב לאזרחים ואזרחיות רבים, שמעוניינים לדעת איזה מידע נאסף עליהם. 
article 90: 
אתה תסכם את המאמר הבא במשפט אחד.
רשות השידור במתכונתה הקיימת היא ארגון בלתי ניתן לניהול תקין. לאורך השנים נערמו בה עיוותים ועקמומיות והשתרשו מושגים בוטים של חוסר תקינות, עד שהיתה לארגון שאין עוד דרך לשנותו. אלו הן עובדות שרק היכולת להכיר בקיומן עשויה לספק קצה חוט לתוכניות מרחיקות הלכת לספק למדינת ישראל הדמוקרטית רדיו וטלוויזיה ציבוריים איכותיים ונקיים ללא רבב. איך בכל זאת ניתן לשמור על הארגון הזה, אפילו במצבו הבלתי נסבל הנוכחי? התשובה צריכה להיות: אנשי המקצוע. לפחות בתחום הזה, המקצועי, ידעו שם לשמור על רמה סבירה. סבירה, לא יותר. אלא שכאן מסתיימת לה הדרך. אני קורא באדיקות את פרטי ההתכתשות המשפטית בין אגודת העיתונאים בתל-אביב לבין האנשים שהם הדרג המנהל, נותן הטון, המנווט, ברשות השידור. עוקב - ומתקרב בצעדי ענק לתחושה של "הרמת ידיים". התפתח שם קרב עקוב מדם ממש על "שמם הטוב" של עיתונאים כמו זליג רבינוביץ, יוני בן-מנחם ומשה נסטלבאום. סוללת עורכי-הדין שמייצגים אותם (אגב, כמה זה עולה? ומי המממן?) מציפה את בית-המשפט בהצהרות, כתבי הגנה, כתבי אישום, שאלות, תשובות, בקיצור מיליוני מלים וטונות של נייר. רק מהניירת וממעגל המשתתפים במחזה המביש הזה האזרח עוד עלול להשתכנע שהמדובר באושיות ניהול והנהגה מקצועית. אנשים שבלעדיהם המעט שעוד נשאר יקרוס ויתמוטט. האזרח המבולבל קורא את כתבי זליג, יוני ומשה וחושב לעצמו, אלה הם שומרי הסף שלי בשידור שאני הבעלים שלו - השידור הציבורי. אלה האנשים שמופקדים על החובה לדווח דיווחי אמת. אלה בעלי הסמכות להתייצב מול אנשי המקצוע ולתבוע מהם יושר והגינות. אלה האנשים שכל מרצם מוקדש לעבודה המקצועית בתחומי הרדיו והטלוויזיה. אנשי מקצוע מהמעלה הראשונה שאין שום גורם בעולם שיפר את חלוקת הקשב שלהם (אמנע מהערות על רמת הנאמר שם בניירות. אמנע מנקיטת עמדה על רמת הארגומנטציה של האנשים הללו). אלא אם... אלא אם כל פרטי הפרטים, כל העובדות, כל המסמכים, שאגודת העיתונאים התל-אביבית מניחה בפני בית-המשפט הם שקריים, מעוותים, לא היו ולא נבראו ומפתחים תשתית נוראה ומסוכנת של עוולה. יכול להיות ש"נטפלים" אל האנשים הללו? אם כך הם פני הדברים, נירתם כולנו לעמוד כחומה בצורה כדי להחזיר לזליג, יוני ומשה את היכולת להתמקד בעבודתם המקצועית הכה חשובה. יש שם מישהו שמסוגל לעשות סוף לסאגה הזו? מנשה רז היה עיתונאי בכיר ברשות השידור
article 91: 
אתה תסכם את המאמר הבא במשפט אחד.
זה תקופה ארוכה שהתקשורת הישראלית משתנה. גופים חדשים רבים התווספו לתחום התקשורתי, שהלך והתמסחר. יחד עם ריבוי הגופים – רבו גם האינטרסים. "העין השביעית" מגיש לקוראיו תרשים זה כדי שישמש מפה לארץ הלא־מספיק ידועה עדיין של התקשורת במדינת ישראל. התרשים מאפשר לזהות את הבעלויות הצולבות של בעלי הון על כלי תקשורת בארץ ובעולם, את האינטרסים הצולבים של בעלי הון המחזיקים בגופי תקשורת מחד ובחברות מסחריות מאידך, ואת הריכוזיות השולטת בשוק התקשורת – כמו גם במשק הישראלי כולו. שלל הצורות והקווים שיוצרים את התרשים אינם באים לבקר, או אפילו לפרש, את התקשורת הישראלית, אלא לשמש כלי עזר לכל אחד מצרכניה כדי שיוכל ליצור לעצמו תמונת מצב מושכלת על המתרחש בה, להביט בה בצורה שקופה יותר, אמיתית יותר. להורדת המפה כקובץ PDF / להורדת המפה כקובץ JPG גיליון 65, נובמבר 2006
article 92: 
אתה תסכם את המאמר הבא במשפט אחד.
דובר צה"ל דניאל הגרי קיים הבוקר תדרוך לתקשורת, בו התייחס באופן מפורט ונרחב לפיצוץ הקטלני בבית החולים בעזה שאירע אמש בסביבות השעה 18:00. הדובר הציג במהלך התדרוך, שהתקיים באנגלית וכלל שאלות, פרטים שונים מתוך הבדיקות שבוצעו על ידי צה"ל בקשר לסיבות שהובילו לפיצוץ עתיר הנפגעים. הדובר הקריא בתרגום לאנגלית מתוך תמלול ההקלטה וכן הראה מפה של שיגורים כושלים של החמאס והגיהאד האיסלאמי שאירעו מאז תחילת המלחמה. במהלך התדרוך נשאל דובר צה"ל על ידי נציגי התקשורת הזרה האם יאפשרו כניסת עיתונאים לעזה (בפרט בהקשר של אירוע הפיצוץ בבית החולים) ומסר כי כרגע ישנם, ככל הידוע, מספר עיתונאים ברצועה. עוד אמר כי החמאס סגר את האיזור ואינו מאפשר גישה, אך הציע לתקשורת הזרה להגיע לאיזור ולאסוף ראיות בשטח בקשר לסיבת הפיצוץ. לשאלת "העין השביעית" נמסר כי לא תתאפשר בשלב זה כניסת עיתונאים זרים או ישראלים לרצועה, מהצד הישראלי – גם אם יבקשו לעשות זאת על אחריותם. בסמוך להצהרת הדובר, לתדרוך שמסר ולשאלות שנשאלו, הופצו לכתבים חומרים שונים הנוגעים לאירוע ולבחינתו. כך למשל נשלחו לעיתונאים תמלול הצהרת הדובר, תמלול והקלטת השיחה שיורטה ועסקה בשיגור הכושל שביצע ארגון הטרור הגיהאד האיסלאמי על בית החולים. עוד צורפו סיכום של ניתוח ויזואלי של תחקיר חיל האוויר ותצלום מתוך מערכת זיהוי השיגורים הצה"לית. עם זאת, מסמך התחקיר הצה"לי עצמו או חלקים ממנו, לא נמסרו ולשאלת "העין השביעית" הובהר כי לא יימסר. "כלי תקשורת רבים דיווחו מיד את הטענות חסרות הבסיס של ארגון הטרור חמאס. אלו היו שקרים שהוא הפיץ", מסר הדובר, "ארצה להבהיר: זה בלתי אפשרי לדעת מהר כל כך מה קרה, כפי שחמאס טענו שידעו. זה היה צריך להיות דגל אדום ראשוני בשבילכם". כלי תקשורת רבים אכן מיהרו לדווח על טענות החמאס, ונקלעו למבוכה בעקבות טענות צה"ל. כך למשל ה"ניו יורק טיימס" דיווח בבוקר כי "תקיפה ישראלית של בית חולים הרגה מאות, לטענת הפלסטינים". בצהריים דיווח כי "הישראלים והפלסטינים מאשימים זה את זה בפיצוץ בבית החולים" ובהמשך דיווח על "מאות הרוגים בפיצוץ בבית החולים" וכי "אף אחת מטענות הצדדים לא ניתנת לאימות מיידי בשלב זה". עוד קודם לפיצוץ בבית החולים התגלעה מחלוקת סביב פיצוץ ברחוב סלאח א-דין, אחד מנתיבי הפינוי של תושבים עזתים לדרום הרצועה. בעוד בחמאס האשימו את ישראל בהפצצת שיירה אזרחית וטענו ל-70 הרוגים, גולשים שניתחו את צילום התקרית קבעו כי מדובר בפצצה שהוטמנה בקרקע, ככל הנראה על-ידי חמאס המעוניין למנוע את הפינוי. במקרה זה, העימות התרחש ברשתות החברתיות, שכן התקשורת הישראלית, וככל הנראה גם הגורמים הרשמיים, לא התייחסו לאירוע בהרחבה – או בכלל. 
article 93: 
אתה תסכם את המאמר הבא במשפט אחד.
בשבוע שעבר התפרסם באתר ynet ראיון שערך בוושינגטון הכתב הבכיר אטילה שומפלבי עם אשת העסקים קרלי פיורינה, לשעבר מנכ"ל חברת הענק HP. הראיון פורסם במדור הכלכלה של ynet ונראה כתוכן מערכתי לכל דבר, אך בפועל נעשה בעקבות יוזמה של מחלקת השיווק במרכז ללימודים אקדמיים ותוך שיתוף פעולה עימה. על אף שהראיון עוסק בקריירה ועסקים, מי שהוטס לוושינגטון וביצע אותו אינו כתב חינוך או כלכלה, אלא כתב פוליטי-מדיני; על אף שלאשת העסקים ניסיון נרחב ודעות מגובשות בשלל תחומים, הראיון התמקד בנושא הקריירה ובשאלה כיצד להתקדם בעולם העסקים; וחרף העובדה שכהונתה ב-HP היתה שנויה במחלוקת (הוכרחה להתפטר על-ידי דירקטוריון החברה, כיכבה ברשימות עיתונאיות של "המנכ"לים הגרועים אי-פעם" וכשלה גם בניסיון לפתח קריירה פוליטית), היא מוצגת לגולשי ynet כ"גורו עסקית" בעלת "הישגים עסקיים יוצאי דופן". בגוף הכתבה טמון רמז לטבעו האמיתי של הראיון. באחד המשפטים בפסקה הפותחת נכתב כי הראיון הוענק "ל-ynet בשיתוף המרכז ללימודים אקדמיים". רמז נוסף אפשר למצוא במודעות הענק למכללה שמעטרות את עמוד ynet שבו מופיע הראיון, ומקדמות אף הן את העצות העסקיות שהעניקה פיורינה לתלמידי המכללה. זאת ועוד, בערוץ היוטיוב של המכללה הפרטית מופיעה גרסה ארוכה יותר של הראיון. בעוד שהראיון ב-ynet נפתח בדברי הקדמה וברכה מפי שומפלבי לגולשי האתר, הגרסה שבערוץ המכללה הנפתחת בדברי ברכה שהקליט העיתונאי במיוחד עבור תלמידי המרכז ללימודים אקדמיים. לדברי שמואל רוזנבלום, דובר המרכז ללימודים אקדמיים, מדובר בראיון ראשון מני כמה שמתוכננים במסגרת שיתוף הפעולה עם ynet, שיתוף פעולה שנוצר ביוזמת המכללה. רוזנבלום מסביר כי למכללה יש רצון להעניק לסטודנטים שלה, מעבר למחויבות האקדמית לפי דרישות המל"ג, גם הצצות לעולם העסקים המעשי. במסגרת זו עלה הרעיון לאפשר להם לקבל עצות מעשיות מאנשי עסקים בולטים (אגב, השאלה הראשונה של שומפלבי היא אם לבחור ב"כסף קל" או בלימודים אקדמיים). נראה, אם כן, שלפנינו דוגמה נוספת לאופן שבו אתר ynet תחת העורך הראשי ערן טיפנברון מאפשר לגורמים מסחריים לחדור אל המערכת. מה שנחזה כראיון עיתונאי עם אשת עסקים מתפקד במקביל גם כפרסומת למכללה פרטית. "אנשים נוטים להתחלק לשניים: יש אנשים שרואים מגבלות בכל מצב ויש אנשים שרואים אפשרויות בכל מצב. והאנשים שרואים אפשרויות במצבים, דבר שבא בדרך כלל עם אופטימיות ונמרצות, הם ישיגו יותר", אמרה פיורינה לשומפלבי בתחילת הראיון. "בכל עבודה שאתה מקבל, יהיו אילוצים ומגבלות ויש אנשים שיסתכלו על עבודה מסוימת ויגידו, אני לא יכול לעשות את זה, אף אחד לא נותן לי לעשות את זה, ויש אנשים אחרים אומרים, אבל אני כן אוכל לעשות את זה, ואני יכולה לנסות את זה [...]". גם מערכות חדשות ועיתונאים ניצבים יום-יום בפני אילוצים ומגבלות; מחסור בתקציבים מחד ומחויבויות מקצועיות ואתיות מאידך. יהיו מערכות חדשות ועיתונאים שיסתכלו על האילוצים התקציביים והמגבלות האתיות ויגידו שהם אינם יכולים למכור את שמם הטוב ואת האינטגריטי המקצועי שלהם עבור "שיתוף פעולה מסחרי". לעומת זאת יהיו מערכות חדשות ועיתונאים אופטימיים ונמרצים שינסו בכל זאת למצוא את הדרך לפרוץ את האילוצים ולהגמיש את המגבלות. באתר ynet נמנעו מלהשיב לפניית "העין השביעית" והסתפקו ב"אין תגובה". בין היתר לא ענו באתר לשאלות מי מימן את נסיעתו של הכתב ואת הפקת הראיון, מי קבע מה יהיה נושא הראיון ומי ניסח את השאלות שהופנו לאשת העסקים.
article 94: 
אתה תסכם את המאמר הבא במשפט אחד.
הישגים יפים רשמה לזכותה העיתונות הישראלית בשבועות האחרונים: תחקירו של יואב יצחק על תשלומי הסתר החודשיים שקיבל הנשיא עזר ויצמן זכה לאישור מלא בחקירת המשטרה; הממצאים של צוות התחקירנים של "ידיעות אחרונות", בראשות מוטי גילת, שחשף את קשריהם הבעייתיים של בני הזוג נתניהו עם ספק שירותי התחזוקה אבנר עמדי ואת התלונות על הטרדות מיניות של השר יצחק מרדכי, הובילו את המשטרה להמליץ על העמדת החשודים לדין. אין אלה הישגים של מה בכך: המלאכה העיתונאית מטבעה אינה מסוגלת, ברוב המקרים, לתרגם את גילוייה לשפה של ראיות עמידות בבית-משפט. כך הדבר לא פעם בבירור בדיעבד של תביעות דיבה, וכך, קל וחומר, בתחקירים יזומים. התופעות שחשפו העיתונאים -החוקרים בשלושת המקרים שיקפו, לכאורה, חשד להתנהגות עבריינית שהניעה את המשטרה ללכת בעקבותיהם. ודוק: לא המשטרה גילתה את החשדות אלא עיתונאים, ואלה הישגים מקצועיים ממדרגה ראשונה. ובכל זאת יש קוצים באליות הללו. העיתונאים הנוגעים בדבר לא הסתפקו בעצם חשיפות אלא גילו להיטות-יתר להפוך אותן לתוצאות פוליטיות מהדהדות. יואב יצחק קרא לנשיא ויצמן להתפטר ואף ניבא כי כך יהיה, ואילו מוטי גילת לא הרפה מבני הזוג נתניהו ורתם את עיתונו לניהול מסע תקשורתי נמרץ נגדם. לא זו בלבד, אלא שחקירת המשטרה עצמה החלה בשל נתונים שהעביר לה גילת והתבססה עליהם. גם בפרשת ההטרדות המיניות המיוחסות ליצחק מרדכי לא הסתפק העיתון בעצם חשיפת החשדות: כתבים שלו היו מעורבים במסע שכנוע שנועד להשפיע על נשים שהוטרדו על-ידי מרדכי לתרגם את חוויותיהן הקשות לתלונות רשמיות במשטרה. אחת מתחקירניות העיתון אף ליוותה את אחת המתלוננות לתחנת המשטרה ונכחה במעמד שבו נרשמה תלונתה. זו התנהגות עיתונאית שאינה מובנת מאליה. בצד ההבנה שניתן לגלות ליצר העיתונאי להפוך סקופ להתפתחות מעשית, במיוחד כשהיא גם דרמטית מאוד, ובצד הנטייה האזרחית המקננת אצל כל אדם ישר למצות את הדין עם מי שנתפס כעושה עוול - ישנם גם שיקולים הפוכים: לעיתונות תפקיד מוגדר: לחשוף עובדות, להשקיף על המאורעות, לפרש אותם. אין תפקידה להתערב בפועל בהתרחשויות ולעצב אותן. עיתונות, גם כשהיא דעתנית ומעורבת, אמורה לשמור על ריחוק מסוים ממושאי סיקורה, אחרת היא מועדת להיות מוטה ולאבד את אמינותה. בעבר, רוב העיתונים בארץ היו מפלגתיים; הם לא נהנו ממעמד מקצועי מכובד. בגלל ההטיה הגלומה בעצם קיומם נחשבו העיתונים האלה לבטאונים-מטעם, שניתן אמנם לקרוא בהם את דבר התנועה אבל אין לסמוך על דיווחיהם. זו היתה אחת הסיבות להיעלמותם מנוף התקשורת. לעיתונות מגויסת, גם למטרות נעלות כמו חשיפת שחיתויות של אנשי ציבור, אורבת סכנה דומה כשהיא חוצה את הגבול. תפקידה לחשוף, להציג את ממצאיה ולהשקיף מן הצד על הדרך שבה החברה ורשויותיה המוסמכות מטפלות בהם. גיליון 26, מאי 2000
article 95: 
אתה תסכם את המאמר הבא במשפט אחד.
סכסוך העבודה שהחל לפני כחצי שנה ב"מקור ראשון" לבש אופי יוצא דופן עת רוב בכירי העיתון – עורכים, כתבים ופרילנסרים – התאגדו יחדיו במטרה לתבוע את פירוקו. עילת המאבק היתה אי-תשלום משכורת נובמבר 2007, עיכוב והעברה חלקית של משכורות אחרות, אי-תשלום דמי הבראה לשנת 2008 ואי-העברה של חלקה של הנהלת העיתון בתשלומי קרנות ההשתלמות והפנסיה, זאת אף שכספים נגבו ממשכורות העובדים. נסיונות הידברות עם הנהלת העיתון נכשלו, וכחמישים מהעובדים שהתאגדו, ובהם גם העורכים הראשיים אמנון לורד ואורי אליצור, תבעו מבית-המשפט המחוזי בתל-אביב שיכריז על פירוק העיתון בשל חובותיו לעובדים. בבקשת הפירוק נכתב: "עובדי העיתון אשר הסכימו לקיצוץ בשכרם [...] איבדו כל אמון בעיתון וביכולתו לשלם את חובותיו כלפיהם [...] לאור חשיבותו הציבורית של העיתון, נאמנותם ומסירותם, הבליגו העובדים במשך שנה על סדרת הלנות שכר, ההתעמרויות והפרות החוק לכאורה ביחסם של הבעלים אליהם. אולם כעת, על רקע אי-תשלום משכורת בפעם השנייה בטווח של שנה אחת [...] הגיעו העובדים למסקנה כי בעליו הנוכחיים של העיתון אינם יכולים לעמוד עוד בפרעון חובותיו [...] לפיכך יטענו המבקשים כי יש להורות על פירוק החברה". כשנודע לבן-צבי על ההתארגנות של בכירי העיתון, הוא נכנס למשרדו של אליצור והודיע לו על כוונתו לפטר אותו. בסופו של דבר הוחזר אליצור לעבודתו והנהלת העיתון הגיעה לפשרה עם העובדים, שיוצגו על-ידי עו"ד אפרת דויטש. במסגרת הפשרה התחייבה ההנהלה להחזיר את חובותיה לעובדים בפריסת תשלומים, וכמו כן לא לעכב תשלומים בעתיד. בחודשים שעברו מאז הושגה הפשרה נראה כי ההסכם מתקיים, אולם פרילנסרים שאינם כלולים בו מדווחים עדיין על אי-תשלומים או עיכובם. נחום פצניק, ממקימי כתב-העת לשירה "משיב הרוח", היה כתב לענייני אקולוגיה ב"מקור ראשון". כיום הוא כותב ב-ynet ומעביר סדנאות צחוק. "פרילנס הוא תמיד הדיוטא התחתונה. אנחנו העובדים הזרים של העיתונות. עזבתי כי לא שילמו לי כסף. הכי פשוט. זה לא גמ"ח, נכון? עדיין חייבים לי כסף. הם ציפו כמובן שאמשיך לכתוב ללא תשלום, והיו כאלה שהמשיכו ולא קיבלו תשלום, אבל אני לא הסכמתי". * * * * * משקיעים חדשים השתלטו על העיתון "מקור ראשון", העורך הראשי הוחלף, המצב הכלכלי מדורדר, סכסוך עובדים זה עתה נפתר, הרפתקת אינטרנט חדשה בפתח, והמאבק על דמותו של העיתון מתלהט: האם זהות המשקיעים וההעדפות השיווקיות יובילו להקצנה וסגירות? לכתבה המלאה>>
article 96: 
אתה תסכם את המאמר הבא במשפט אחד.
הפצצה המתקתקת שנקראת "דיג מכמורת" לא מדאיגה את הממשלה. לפני ארבעה חודשים אמרו במשרד החקלאות שיקדמו במהירות מהלך כדי להתקין בכל ספינה כזאת מכשירי איכון, כדי לדעת את מיקומה בכל רגע נתון. מה השתנה מאז? לא הרבה למרבה הצער. מהו דייג מכמורת? מדובר בשיטה שבה ספינה גוררת רשת על גבי קרקעית הים ולוכדת את בעלי החיים הנקרים בדרכה. כיום אין דרך לדעת היכן ספינות המכמורת דגות, בהיעדר מכשירי איכון המאותתים על מיקומן. כך, לא ניתן לדעת אם הן דגות באזורים אסורים לדיג, נכנסות לשטחי אש צבאיים, וגרוע מכל – אם הן נמצאות סמוך מדי לתשתית הגז.  החברה להגנת הטבע ומשרד האנרגיה מגדירים את הנזקים שיכולים להתרחש במקרה שבו ספינת מכמורת תפגע בקווי תשתית הגז כ"חמורים ביותר". לפי המשרד, 19 ספינות המכמורת חולפות על פני קווי תשתית אלו יותר מ-150 פעמים בשנה. בתגובה לכתבה הקודמת שפרסמנו בנושא טענו במשרד החקלאות כי הם מצפים שתוך "מספר חודשים תהיה טיוטה (לקידום איכון ספינות)", וכי "סוכם על הנעת מהלך תיקון הפקודה והתקנות בהיבט איכון הספינות, כבר בשבועות הקרובים". ארבעה חודשים אחרי, במשרד החקלאות אומרים: "אנו מכינים טיוטת תקנות שנרצה להגיש למושב החורף של הכנסת (כלומר אחרי החגים)", וכי העבירו "טיוטת תקנות בנושא גרירת רשתות מכמורת בקרבת תשתיות גז ונפט לעיון משרד האנרגיה". אם אכן טיוטת התקנות תוגש אחרי החגים, יהיה מדובר בכשנה וחצי אחרי הצעת החוק הראשונית שהגיש ח"כ מיקי לוי בנושא. ההצעה, שנפלה אז, נועדה להסדיר את הנושא בשני אפיקים עיקריים: איסור דיג מכמורת על קווי גז מצד אחד, וחיוב ספינות הדיג בהטמעה של אמצעי איכון לווייניים מצד שני. בשיטת דיג המכמורת, הספינה גוררת רשת על גבי קרקעית הים ולוכדת את בעלי החיים הנקרים בדרכה. לוחיות מתכת שומרות על הרשת פתוחה במהלך הגרירה, וכבלי הקרקעית שמחוברים לרשת נגררים בקרקעית הים וחורצים את החול כמו מחרשה בשדה. לפי מחקר שפורסם במגזין Nature, שיטת דיג המכמורת גורמת לפליטות פחמן דו-חמצני בסדר גודל דומה לזה של כל מגזר התעופה העולמי. מעבר לאסון הפוטנציאלי שדיג המכמורת יכול להמית על אזרחי ישראל אם יפגע בתשתיות הגז, שיטה זו גובה מאיתנו מחיר כבד כבר היום: לפי מחקר שפורסם במגזין Nature בפברואר האחרון, חרישת קרקעית הים בשיטת דיג המכמורת מגבירה את הפליטות ממשקעים ימיים, שמהווים את המאגר הגדול ביותר בעולם של פחמן דו-חמצני. המחקר קובע ששיטת דיג זו גורמת לפליטות פחמן דו-חמצני בסדר גודל דומה לזה של כל מגזר התעופה העולמי. לפי החברה להגנת הטבע, דיג המכמורת מצוי למעשה בקונפליקט עם כל השימושים האחרים בים, לרבות שיטות דיג אחרות, תשתיות ימיות ושמורות טבע. בארגון הסביבה מצביעים גם על תרומתה הזניחה למשק ומעריכים כי 80% משלל המכמורת הוא "שלל לוואי" של דגיגים צעירים, מינים לא מסחריים ומינים מוגנים – המושלכים מתים בחזרה לים. לצד תרומתה הזניחה למשק, פגיעתה של שיטת הדיג בהתחדשות הדגה ובשאר הדייגים בישראל אדירה. לפי הערכה של חברת הייעוץ TASC, הנזק המשקי מדיג המכמורת מגיע לכ-860 מיליון שקלים (על פני 20 שנה). אם לא די בכך, ספינות דיג המכמורת זוכות להטבה משמעותית מרשות המיסים – החזר מקסימלי (69%) על הסולר המשמש להנעת הספינות. הטבה זו ניתנה לספינות המכמורת בשנת 2005 על ידי שר האוצר בזמנו – בנימין נתניהו. דוח הבנק העולמי מציין לרעה את הסובסידיה על הדלק לספינות הדיג (בישראל – 69% החזר על הסולר). הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. דוח הבנק העולמי מציין לרעה את הסובסידיה על הדלק לספינות הדיג, המאפשרת את המשך דיג בתנאים לא כלכליים. הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. במצב של דילול בכמות הדגים, הסובסידיה מאפשרת לספינות לשוט למשך זמן ממושך יותר, ובכך למנוע את התחדשות הדגה. בשורה התחתונה: הממשלה לוקחת את הכסף שלנו כדי לממן את הפגיעה בים ואת החרפת משבר האקלים, שמסכן את העתיד של כולנו. הצעת החוק של ח"כ לוי מלפני כשנה וחצי נפלה לאחר התנגדות של משרד החקלאות, שטען כי נדרשת עוד עבודת מטה בנושא. בדיון על הצעת החוק של ח"כ לוי טען המשרד כי "אין אנו רואים מקום לאישור הצעת חוק פרטית בעוד הממשלה מבצעת את המהלך בדרך המלך, ותוך שימת דגש לכלל המשתנים בהיבטים הראויים", אמרו במשרד והדגישו כי "יש לסיים את עבודת המטה הפנים-משרדית והבין-משרדית, הבוחנת את כלל ההיבטים הקשורים בקידום מהלך זה". עבודת מטה רצינית ומעמיקה היא עניין חשוב, אך האם הגיוני שתיקח כשנה וחצי? כאמור גם כעת המשרד טוען שעדיין עובדים על טיוטת התקנות, וכל שנשאר לקוות הוא שאחת מ-19 ספינות המכמורת שחולפות על פני קווי תשתית אלו למעלה מ-150 פעמים בשנה לא תפגע באחד מהם, ותגרום לאסון הימי הבא. הכתובת כבר על הקיר. 
article 97: 
אתה תסכם את המאמר הבא במשפט אחד.
קשה למצוא אנשים בישראל שלא נתקלו בשם "הרבלייף". החברה, שעוסקת בפיתוח ושיווק של תוספי תזונה, פועלת בישראל זה שנים ארוכות באמצעות רשת מסועפת של סוכני שטח במה שמכונה "שיווק רב-שכבתי" או "שיווק רשתי". במסגרת הרשת, סוכנים מגייסים סוכנים שמגייסים סוכנים, וכל שכבה שכזו זוכה לתמלוגים מהמכירות של השכבה שמתחתיה. ישראל אינה המדינה היחידה שהחברה פועלת בה. למעשה הרבלייף פועלת ב-81 מדינות שבהן נמכרים מוצרי החברה על-ידי לא פחות מ-2 מיליון סוכני שטח. ב-ynet החליטו שהפופולריות של הרבלייף מצדיקה כתבה מיוחדת. כל-כך מיוחדת הכתבה שהאתר שלח כתב למטה החברה בלוס-אנגלס (החברה אינה אמריקאית, אלא רשומה באיי קיימן), כדי להתרשם מתהליך הייצור המשוכלל של מוצרי החברה. מרשים. מה שפחות מרשים הוא כל השאר. כתב ynet, גיל נוה, כותב בכתבתו: "בתחילת השנה הצטרפתי לקבוצת עיתונאים ישראלים כאורח החברה במטה שלה בלוס-אנגלס, במרכזים השונים של החברה ברחבי העיר ובמרכז הפיתוח והמפעל הראשי בקליפורניה". משמעות מלות הקוד "אורח החברה" היא אחת: לא ynet ולא הכתב שילמו עבור התענוג – הוא מומן בחלקו או במלואו על-ידי החברה המארחת. בסדר, לא קרה כלום. אמנם פרקטיקה זו אינה פסגת האתיקה העיתונאית הרצויה, אבל היא מקובלת זה שנים, לא רק ב-ynet, אלא גם בגופי תקשורת אחרים (גם כותב שורות אלו היה "אורח" של חברות מסחריות במהלך הקריירה שלו). הבעיה מתחילה כאשר הכתב מרגיש מחויבות לגוף ששילם אלפי דולרים כדי להטיסו לצד השני של העולם, ואין דוגמה טובה יותר לבעייתיות הזו מכתבתו של נוה. נוה מאוד מתרשם ממה שהוא שומע בהרבלייף: על "השליטה המוחלטת על כל השלבים האפשריים של המוצר", על הדאגה לאיכות הסביבה בעת הפקתו, על הבקרה הטכנולוגית המתמדת ועוד. נוה מציין כי "פרסומים על מקרים שבהם חלו אנשים שנטלו תוספי תזונה, חלקם של הרבלייף, פגעו בתדמית החברה, למרות העובדה שרשויות הבריאות ובתי-המשפט בישראל קבעו שאין כל קשר בין הדברים", אבל משום מה, על אף שהוא מפרסם את הטקסט שלו באתר אינטרנט, הוא אינו מספק קישורים המפנים לטענות אלו. אל דאגה, הוא לא היה צריך להפנות למתחרים כמו "דה-מרקר" או "מעריב", שדיווחו על תביעתה של אשה שטענה "כי כתוצאה משימוש במוצרי החברה לקתה במחלת כבד כרונית עם סיכון מוגבר להרס מוחלט של הכבד בעתיד, וצורך בהשתלת כבד". לא, אין בכך צורך כיוון שדיווח זה הופיע גם ב-ynet. ארבע שנים קודם לדיווח זה, בשנת 2005, דיווח האתר כי הופסק שיווק תוסף של החברה בחשד לפגיעה בכבד, ושנתיים אחר-כך דיווח האתר כי "במחקר שנערך בארץ נמצא קשר סיבתי בין מוצרי הרבלייף לבעיות בכבד". משום מה אין כל קישור לידיעות המבהילות האלו בכתבה המפרגנת של נוה. למעשה, לא צריך להרחיק מעבר ל"ויקיפדיה" בשפה האנגלית כדי לקרוא בה את המשפט הבא: "עד לשנת 2011 בתי-חולים בישראל, ספרד, שווייץ, איסלנד, ארגנטינה וארצות-הברית דיווחו על נזק לכבד שנגרם למספר חולים אשר חלקם השתמשו במוצרי הרבלייף". מילא. ייתכן שהארכיון ב-ynet לא עובד, "ויקיפדיה" בדיוק נפלה או שנוה החרוץ ערך תחקיר עומק שבמסגרתו הגיע למסקנה שכל הטענות, המחקרים והאשמות שהופנו כלפי הרבלייף ופורסמו בכמה מדינות התגלו כשגויות. אני שמח בשמחת הרבלייף וגם בשמחתו של נוה. מה שפחות ברור הוא מדוע נוה לא הריץ את השם "הרבלייף" בגוגל וגילה שבדצמבר 2011, רק לפני חמישה חודשים, קבע בית-משפט בבלגיה שטענתו של ארגון צרכנים במדינה, שלפיה הרבלייף מפעילה תרמית פירמידה, היא טענה נכונה. אגב, לצד התביעה הבלגית הוגשו נגד הרבלייף תביעות גם בקנדה ובארה"ב. יש להדגיש, אינני טוען שהרבלייף היא חברה שעוסקת בתרמית או שתוספי המזון שלה גורמים לפגיעה קשה בכבד. הדבר היחיד שאני טוען הוא שטענות כאלו הושמעו, כמה מהן נמצאו כנכונות על-ידי בתי-משפט, ובכל מקרה הן רלבנטיות כאשר עיתונאי ניגש לסקר את פועלה של החברה. עבודתו של נוה מזכירה יותר עבודה של איש יחסי-ציבור מאשר עבודה של עיתונאי, והכתבה ראויה לכיתוב "כתבה פרסומית" ולא לכיתוב "עבודה עיתונאית". עיתונאות היא עבודה שבמסגרתה העיתונאי מציג בפני הקורא מה שיותר מידע באשר לנושא שעליו הוא כותב. הכתבה על אודות הרבלייף ב-ynet עושה בדיוק ההפך – היא מסתירה חלק חשוב מהמידע, שכל קורא היה שמח להיחשף אליו ולשפוט אותו בעצמו. זו לא עיתונאות – זו אנטי-עיתונאות.
article 98: 
אתה תסכם את המאמר הבא במשפט אחד.
חברת תכלת, שבבעלות משפחתו של שלמה בן-צבי, הודיעה היום (ראשון) כי איננה מוכנה להמשיך ולממן את שכר עובדי החברות שהוציאו לאור את "מעריב" ו"מקור ראשון" ואשר נמצאות כעת בהקפאת הליכים. על דבר ההודעה דיווח נאמן החברות, רו"ח חן ברדיצב, לבית-המשפט המחוזי בירושלים. לפי הודעתו של ברדיצב, שהוגשה באמצעות עורכי-הדין שלום גולדבלט וליהיא יבלונקה, עם הקפאת ההליכים הזרימה חברת תכלת 2 מיליון שקל לקופת הנאמנות כפי שהתחייבה לעשות, ובשבוע שעבר העבירה 300 אלף שקל נוספים. עם זאת, החברה הודיעה כעת כי תחדל לממן את קופת הנאמנות ולא תזרים עוד כספים. "משמעות האמור הוא שבנסיבות העניין, אם לא יושלם אחד מהליכי המכר עוד בטרם חודש זה", כותב הנאמן לבית-המשפט, "לא ניתן יהיה לשלם את שכר העובדים מקופת הנאמנות". על אף שבית-המשפט אישר את מכירת "מקור ראשון" ואתר nrg לשלדון אדלסון ואת "מעריב" לאלי עזור, שתי העסקאות טרם יצאו אל הפועל שכן הן טעונות את אישורה של הרשות להגבלים עסקיים. לפי רו"ח ברדיצב, לאחרונה התקיימה פגישה בהשתתפות נציגי חברת ישראל היום בע"מ ונציגי הממונה על ההגבלים העסקיים, אולם "מהישיבה הובן כי יקשה על הממונה ליתן את תשובתו באשר לאישור המכר של פעילות העיתון מקור ראשון למשיבה 1 [ישראל היום בע"מ] בלוח זמנים קצר". כדי להחיש במשהו את ההליך, הודיע הנאמן לבית-המשפט כי ינסה להפריד את עסקת מכירת "מקור ראשון" מעסקת מכירת אתר nrg. הפרדה כזו, הוא מעריך, תוכל להביא לאישור עסקה אחת מתוך השתיים (ככל הנראה הכוונה לאתר nrg), וכך יוזרם לפחות חלק מהכסף לקופת הנאמנות. 9712-03-14
article 99: 
אתה תסכם את המאמר הבא במשפט אחד.
בעיצומה של פרשת מעטפות הכסף של ראש הממשלה אהוד אולמרט ערכתי ראיון עם מנכ"ל משרדו, רענן דינור, עבור העיתון היהודי-ערבי "דו-עט", היוצא לאור מטעם הפורום להסכמה אזרחית. השאלה הפותחת היתה: מדוע ראשי הממשלה מסרבים להעניק ראיונות לעיתונים הערביים הפלסטיניים בישראל. התשובה שנתן המנכ"ל: "לגבי ממשלת שרון אינני יכול להגיב, אבל לגבי אולמרט, אם תמציא לי את הפניות של העיתונים הערביים שלא נענו, אני מוכן לבדוק את הנושא עם הדוברות שלנו. לגבי שאלתך מדוע במשרד ראש הממשלה אין מחלקת דוברות בשפה הערבית, כמו העברית והאנגלית, אני מפנה אותך ללשכת העיתונות הממשלתית, שם יש לנו מחלקה ערבית. אנו מאוד מקפידים שפניות של אזרחים ייענו על-ידינו, לכן צריך לברר מדוע יש נתק בין דוברות משרד ראש הממשלה ובין העיתונות הערבית בישראל. נקודה שנייה, אני מוכן לשוחח עם ראש הממשלה ולבדוק את האופציה לערוך מפגש בין העיתונאים הערבים בישראל ובין מר אולמרט". סוף ציטוט. אני מוצא לנכון להזכיר לעצמי ולקהל הקוראים שפירסמתי שני מאמרי דעה ב"עין השביעית", שעסקו בנתק שבין קברניטי המדינה ובין העיתונים הערביים בישראל; האחרון פורסם תחת הכותרת "ממשלת ישראל עדיין מחרימה" (6.4.08).  לפני שבועיים נוכחתי שהמנכ"ל עמד במלתו; הוא אירגן מפגש של עיתונאים ערבים עם ראש הממשלה, והראיונות פורסמו ב-11 ביולי בשלושה עיתונים: "פנורמה", "כל אל-ערב" ו"א-סינארה". עם זאת, מותר לתהות בקול רם לפשר הסלקציה בבחירת העיתונים המראיינים: מדוע דווקא הם? העיתון שאני מייצג ("מע אל-חדת") ועיתונים אחרים לא זומנו למפגש, שניתן להגדירו היסטורי. יוצא מכך שמצד אחד, מפגש אמנם התקיים, אך מצד שני, משרד ראש הממשלה החרים עיתונאים ערבים שהיו מעוניינים לראיין את ראש הממשלה. סוגיית הראיונות עם ראש הממשלה מחווירה ומתגמדת לעומת התנהלות לשכת הפרסום הממשלתית (לפ"מ). מתוקף תפקידי כמנכ"ל עיתון ערבי-ישראלי פניתי בכתב פעמיים ללפ"מ וביקשתי לארגן פגישה עם מנכ"ל הלשכה, או מי מטעמו, כדי להציג את השאלה הקרדינלית: מדוע הלשכה הממשלתית מחרימה את העיתון שאני מייצג ואינה מוסרת לו מודעות לפרסום. המכתב הראשון לא נענה. גם מהמכתב השני התעלמו. מישהו בלשכה שכח, מן הסתם, כי המשכורת שהוא מקבל משולמת לו מהמסים שאני ואזרחי המדינה משלמים. אבל בישראל כמו בישראל: אם אתה לא מקושר ומרושת, איש לא יעניק לך את התשובה. לכן במקרים מהסוג הזה, אתה חייב להיאחז בעקשנות. לאחר כמה נסיונות הצלחתי לארגן פגישה עם סמנכ"ל הלפ"מ אלי גוטליב, במשרדו שבמגדל שלום בתל-אביב. הפגישה ארכה לכל היותר חמש דקות. האיש דיבר ביהירות והודיע, בסגנון נחרץ, כי לשכת הפרסום הממשלתית מספקת מודעות בתשלום לשלושה עיתונים: "פנורמה", "כל אל-ערב" ו"א-סינארה", ואין כוונה כלשהי לשנות את דפוס ההתקשרות הזה. למען הסר ספק: אינני מוחה על ששלושת העיתונים האלה מתכבדים בעוגת הפרסום. אני שואל: אם מגיע להם, מדוע האחרים מוחרמים? הרי העיתונים הישראליים בערבית מתפרנסים משטחי פרסום. לחברה מסחרית רגילה מותר לפרסם בעיתונים כאוות נפשה, אבל מבחינת התקינות הציבורית, ללשכת הפרסום הממשלתית אין הפריבילגיה הזאת. בחזרה למנכ"ל דינור: במהלך הראיון הדגיש כי משרדו דואג באופן אישי להשיב לפניות האזרחים. אני רוצה להאמין שדבריו נכונים ומקווה שמישהו בלשכתו יקרא את הרשימה הזאת וייאות להשיב לשאלות שהועלו. זוהיר אנדראוס הוא מנכ"ל העיתון "מע אל-חדת"
politeness level: 3
article 0: 
אתה נדרש לסכם את המאמר הבא במשפט אחד.
רוב הכותרות במדורי הספורט ממוחזרות, עייפות ולא מעניינות. אבל זו שבשער מדור הספורט של "ידיעות אחרונות" ביום ראשון (8.3.09) הצליחה לעצבן: "הבטן הרכה". הכותרת ביטאה אכזבה ממפגש הטניס בין ישראל לשבדיה, שהסתיים בשבת בתוצאה (הזמנית) 1:2 לשבדים, אבל כוונה בעצם לממדי גופו של הטניסאי אמיר חדד, ובעצם הפילה עליו את התיק להפסד במשחק הזוגות. מילא שהטור הסאטירי באותו יום ובאותו עיתון התעלל בחדד בשלל ויצים, שכוונו לכרסו ("חדד סירב להגיב למקורביו: הוא שומר הכל בבטן"), אבל יש הבדל בין ירידה סאטירית ובין כותרת מערכתית בשער, מתחת לתצלומו של מושא הלעג. חדד בשלהי הקריירה שלו, הוא אכן בעל משקל עודף, והוא הוזעק להתמודדות בגלל פציעתו של טניסאי אחר. במשחק הזוגות מול השבדים הוא היה דווקא לא רע, אפילו טוב יותר מבן זוגו אנדי רם, בעל ההופעה החטובה, אבל ב"ידיעות" חיפשו את הדרך הקלה לבטא את ההפסד ונטפלו לחדד. לעג לממדי גוף מתאים לצהוב שבצהובונים. מחר ילעגו "גמד" לחלוץ שלא הגיע לכדור גובה, ועל מנצח באולימפיאדת נכים יכתבו "צלע כל הדרך לניצחון". יש ספורטאים שהיו מקבלים את הכותרת הלא מוצלחת בשוויון נפש, אבל חדד בחר להיעלב. במהלך יום ראשון הוא דאג להבהיר לאנשי "ידיעות אחרונות" כמה הוא כועס ופגוע, וכמוהו עשו גם מקורביו ואנשי איגוד הטניס. ב"ידיעות אחרונות" לא מתרגשים יותר מדי מתלונות או מאיומי תביעות, אבל במקרה הזה מדובר בענף הקרוב ללבם של עורכי מדור הספורט, שמקדישים מדי פעם שטחי סיקור נרחבים לטניס. ב"ידיעות אחרונות" לא רצו לפתוח חזית מול אנשי הטניס, ולכן סיכמו איתם לסגור את הסיפור בראיון מפרגן עם חדד, שפורסם למחרת. בפתיחה לראיון ציין הכתב נדב צנציפר כי חדד לא היה אשם בהפסד: "במשחק הזה ראינו שהכישרון בידיים של חדד לא נעלם, ואף בא לידי ביטוי אפילו יותר מרם". אם כך, מדוע כיוונו את חץ "הבטן הרכה" לכיוונו של חדד? גם הכותרת בספורט "הארץ" באותו יום כוונה לממדיו של חדד, אבל באירוניה דקה: "גדול עלינו". איכשהו עובר. גם הטור של העורך, שלומי ברזל, עסק בעניין, עם הכותרת "אכלנו אותה". אגב, מעניין שלמחרת, אחרי שישראל ביצעה מהפך וניצחה בהתמודדות, התהפכה אווירת הנכאים בספורט "הארץ" לאופוריה. השער ביום שני היה שמח עם כותרת מתקתקה: "הקהל מוזמן בהמוניו" (להתמודדות בשלב הבא מול רוסיה, בקיץ). למה פתאום צריך לרוץ לראות את הנבחרת אם יום קודם קבעו על השער שהמעמד גדול עלינו? דוקו-אקטיביזם. מדור חדש בספורט "ידיעות אחרונות", "יחס חם", מוקדש ליחסי-ציבור להימורי הווינר. הדחיפה המערכתית בעיתון הגדול במדינה שווה רווחים יפים למועצת ההימורים. מצד שני, ב"ידיעות אחרונות" מרבים לכתוב על הקצאות כספים לא הגיוניות ומעוותות של הטוטו לענפים אזוטריים. עכשיו נוצר מעגל קסמים פרדוקסלי: "ידיעות אחרונות" יקדם את רווחי הווינר, הווינר יעביר מיליוני שקלים לאיגודי הדמקה והדומינו, ו"ידיעות אחרונות" יתקפו את המהלך בזעם. דרך מעניינת ליצור חדשות.  יש זליגה, ועוד איך. מייל מצופה: "זו השנה השלישית שערוץ הספורט מחזיק בזכויות השידור למשחקי גביע המדינה בכדורגל. בשנתיים האחרונות נהג הערוץ (בהנחיית המועצה לשידורי כבלים ולוויין) לשדר מדי שלב משחק אחד בערוץ 5, עוד אחד בחמש פלוס, ואת היתר בערוץ הלייב בתשלום. משום מה, השנה הערוץ לא נהג כבעבר ולא שידר שום משחק בחמש פלוס. בערוץ 5 הוא שידר מהשלב הקודם רק את הפועל לוד – הפועל פתח-תקווה, אבל בחמש פלוס – נאדה. בשלב שמינית הגמר שהתקיים השבוע לא שודר אף משחק במסגרת חבילת הבסיס בכבלים. אז שאבי בר לא יספר בטלוויזיה שאין זליגת תכנים".  שקט, מצלמים. ביום שני פירסם "ידיעות אחרונות" צילום של המאמן ערן קוליק חותם בבני-סכנין, בתום "פגישה חשאית". כמה חשאית יכולה להיות הפגישה אחרי שכל האתרים דיווחו על החתימה הצפויה במהלך הערב הקודם? יכול להיות שב"ידיעות אחרונות" רצו פשוט להדגיש שלהם יש צילום של הפגישה ולאחרים אין? מי שהסתקרן לדעת מנין ל"ידיעות אחרונות" המידע על מיקום הפגישה החשאית, קיבל תשובה גם בלי להיות גשש בלש. בכיתוב לצילום הוזכר סוכן השחקנים, ירון גלעדי. לעומת זאת, לא נכתב מי בצילום הוא יו"ר בני-סכנין ומי הוא חבר הנהלה אחר. ב"ידיעות אחרונות" מעריכים יותר סוכן ידידותי לתקשורת מאשר יו"ר קבוצה שהחליט על החתמת המאמן.  סטנדרטים כפולים. ליורם ארבל: באמצע שידור הדרבי התל-אביבי קידמת את התוכנית הבאה בערוץ 10. סיפרת שבר רפאלי תופיע עוד מעט אצל ליאור שליין והפצרת, "אל תחמיצו!". סתם, תהיתי לעצמי, אם אתה בעצמך היית צופה בתוכנית כזו.  
article 1: 
אתה נדרש לסכם את המאמר הבא במשפט אחד.
"לאחר שנוה נבחר לראשות הלשכה, ידעה כרייף כי יש ביכולתו לקדם את בחירתה לשיפוט מחד גיסא, וכי הוא מעוניין בקשר אינטימי עימה מאידך גיסא. לפיכך, היא עודדה, טיפחה והידקה את הקשר האינטימי-פלרטטני עימו, והשניים אף קיימו מפגש אינטימי נוסף בביתה, בעיצומו של הליך מינויה לשיפוט. כפי שעולה באופן ברור ממכלול ההתכתבויות בין השניים, בד בבד עם טיפוח הקשר האינטימי ביניהם כאמור, ביקשה כרייף מנוה, במספר רב של הזדמנויות, לפעול ולהתערב בעניינה ולקדם את בחירתה לשיפוט, באופן אשר כרך את הדברים זה בזה". אלו הן חלק מהטענות בכתב האישום, בכפוף לשימוע, שהגיש אתמול פרקליט המדינה, שי ניצן, כנגד נוה. עוד נכתב: "בד בבד עם קיום הקשר האינטימי, נוה חשוד שניצל את מעמדו כראש הלשכה ופעל בעניינה של כרייף באופן מהותי במספר רב של הזדמנויות מול חברי הוועדה לבחירת שופטים וגורמים רלוונטיים אחרים, כשהוא מצוי בניגוד עניינים חריף נוכח הקשר ביניהם, שהלך והתעצם במהלך הליך המינוי, ובלי שדיווח על כך לאיש מהגורמים מולם פעל".  בית המשפט הוא זה שיאלץ בסוף להכריע האם נוה וכרייף אשמים או לא, אך רצינו לנצל את ההזדמנות כדי לבחון שוב החלטת בג"ץ בעניין ניגוד עניינים בוועדה למינוי שופטים. ההחלטה, שהתקבלה בעקבות עתירה שהגיש עו"ד אבי שינדלר לבג"ץ, קבעה כי נוה יוכל להמשיך למנות ולקדם שופטים, בזמן שעו"ד במשרדו הפרטי מופיעים מולם בבית המשפט. עו"ד שינדלר טען כי על נוה לערוך הסדר ניגוד עניינים, ולהכניס לתוכו כל שופט או רשם שהוא או עו"ד ממשרדו מופיע בפניו. בג"ץ החליט לדחות את העתירה, בטענה כי לא מתקיים ניגוד ענייניים.  בג"ץ נשען בעמדתו על כמה טענות. בין היתר טען כי שכשדנו בנושא בכנסת (סעיף 53 א לחוק לשכת עו"ד) ידעו שכבר יש חברים בוועדה שמשרדם מופיע מול שופטים שהם ממנים. בג"ץ גם העלה את החשש שעו"ד לא ירצו להיות חברים בוועדות לבחירת שופטים אם משרדם הפרטי יוגבל. בנוסף על אלה, הציג בג"ץ מספר טיעונים הזוכים היום להסתכלות קצת אחרת, נוכח כתב האישום: "מדובר בהחלטה בעייתית מאד, אם לנקוט בלשון עדינה," טוען עו"ד אילן יונש, היועץ המשפטי של "שקוף". "יש לזכור שהמשפט כולו אינו תופעת טבע, אלא מערכת כללים מעשה ידי אדם. אותה מערכת הכללים המכונה ״המשפט״, לפחות ברובה, לא הייתה נדרשת לו היה ניתן לסמוך, תמיד, על טוב ליבו, יושרתו ורצונו הטוב של האדם. המציאות היא אחרת – המשפט נדרש כל אימת שלא ניתן לסמוך על הדברים שיסתדרו מעצמם. הנימוק (בבג״ץ) שעד היום איש לא טען טענה או שעד היום המנגנון עבד כיאות – לאו טיעון הוא. כל פרצה לכשעצמה אינה מסוגלת להזיק, עד שיגיע הגנב שישתמש בה: והנה הוא בא, לפחות על-פי כתב האישום. תפקידו של המשפט הוא לאטום את הפרצות ולהקדים תרופה למכה. המערכת נכשלה בכך כישלון חרוץ במקרה זה". להחלטה המלאה. 
article 2: 
אתה נדרש לסכם את המאמר הבא במשפט אחד.
בגליון "העין השביעית" האחרון שיצא בדפוס, בינואר 2008, דיווח איתי רום על עתירה של אתר חדשות הגולשים "סקופ" לבג"ץ בדרישה כי לשכת העיתונות הממשלתית (לע"מ) תשנה את הקריטריונים להענקת תעודות לעיתונאים העובדים באתרי אינטרנט. "סקופ" טען כי הקריטריון הקבוע בכללי לע"מ, שלפיו רק אתר שיכול להציג ממוצע של למעלה מ-20 אלף כניסות ייחודיות ביום ייחשב אמצעי תקשורת, מפלה לרעה את אתרי האינטרנט לעומת עיתוני הדפוס. חמש שנים וחצי מאוחר יותר, נראה כי העתירה על סף סיום. החודש פירסמה לע"מ את הכללים החדשים והמעודכנים. בשונה מהכללים הקודמים, אתרי אינטרנט יחויבו מעתה להציג ראיות ל-10,000 כניסות ייחודיות בממוצע ליום. זאת ועוד: בזכות העתירה שונה הכלל שחייב עיתונאי לעסוק במקצוע ב"משרה מלאה". בכללים החדשים די בכך ש"עיקר עיסוקו" של אדם בעיתונות כדי שייחשב על-ידי הלשכה לעיתונאי. השינוי בכללים לא אירע ללא מאבק. עו"ד הדס פריזמנט, שייצגה את "סקופ" לצד עו"ד עמיחי ויינברגר ממשרד ויינברגר-ברטנטל ושות, נזכרת בשיחה עם "העין השביעית" כי בתגובתה הראשונה, טענה לע"מ כי הכללים תקינים ואין מקום לשנותם. רק אחרי שהצדדים הגיעו לדיון בבית-המשפט העליון, שם המליץ בית-המשפט ללע"מ לשקול את עמדתה פעם נוספת, החלה עבודה מהותית על שינוי הכללים. לע"מ כינסה ועדה ציבורית כדי לשמוע את דעתם של אנשי מקצוע, ובנובמבר 2011 פירסמה את המלצותיה. בתחילת חודש זה העבירה לע"מ לבית-המשפט העליון את נוסח הכללים החדשים, התואם ברובו הגדול את הנוסח שעליו המליצה הוועדה הציבורית. כמה ימים אחר-כך פורסם הנוסח בציבור ונכנס לתוקפו. מאז הגשת העתירה שינה "סקופ" את שמו ואת ייעודו, ובעליו ומנהליו בעת הגשת העתירה (המשקיע מייקל אייזנברג, המייסד מיכאל וייס והעורך יוסי סעידוב) כבר מזמן אינם קשורים אליו, אך מהמאבק שהחל עתידים ליהנות אתרים רבים. "על פני הדברים נראה כי עתירה זו מיצתה עצמה", כתב בית-המשפט לאור השינויים בכללים. גם עו"ד פריזמנט חשה כך. "אני חושבת שזה הישג יפה", היא אומרת. "הוא לטובת כל עיתונות האינטרנט. לא רק לאתרים הגדולים, אלא גם לאתרים הקטנים יותר". אחד הסעיפים שהשתנו בכללים החדשים, בלי קשר להמלצת הוועדה הציבורית, נוגע לעיתונאים שעברו עבירות ביטחון. בכללים הישנים נכתב כך: "לא יינתנו תעודות או אישורים לפי כללים אלו לאדם שהורשע בעבירה כנגד בטחון המדינה". בכללים החדשים שונה הסעיף לנוסח הבא: "לא יינתנו תעודות לפי כללים אלו לאדם שהורשע בעבירה כנגד בטחון המדינה, למעט במקרים מיוחדים בהם סבר המנהל כי אין מקום להימנע ממתן תעודה לאדם כאמור, ובלבד שניתנה חוות דעת מאת גורמי הביטחון כי אין מניעה בטחונית לכך". בין מועד ההמלצות של הוועדה הציבורית ועד לפרסום הכללים החדשים הורשע עיתונאי בולט אחד בעבירות ביטחון – כתב "הארץ" אורי בלאו. בג"ץ 7721/07
article 3: 
אתה נדרש לסכם את המאמר הבא במשפט אחד.
קרן פורד (Ford Foundation) היא אחת הקרנות הפילנתרופיות הבולטות, התורמת מיליוני דולרים למיזמים חברתיים פורצי דרך ברחבי העולם. בשבועות האחרונים העניקה הקרן שתי תרומות יוצאות דופן לשני עיתונים יומיים מובילים בארה"ב. הקרן תרמה מיליון דולר ל"לוס-אנגלס טיימס", שנועדו לסייע לו להעמיק את הסיקור של קהילות המהגרים בארה"ב, המצב בגבולות ובבתי-הכלא במדינה ואת הסיקור של מדינות דרום אמריקה. כמו כן העניקה הקרן תרומה בסך חצי מיליון דולר ל"וושינגטון פוסט", במטרה לחזק את הסיקור הפוליטי שלו בתחום האחריותיות הממשלתית (Governmental Accountability). שתי התרומות יאפשרו העסקה של עיתונאים נוספים במשרה מלאה ופיתוח של תחומי סיקור נוספים. תרומות יוצאות דופן אלו מעלות שאלות מעולם התקשורת ומהעולם הפילנתרופי ומספקות נקודת מבט נוספת על המתח הקבוע בין התקשורת לבעלי ההון. מחד, מדובר בעשייה פילנתרופית המבקשת לתרום לשיח התקשורתי הדמוקרטי ולהעלות לסדר היום הציבורי סוגיות חברתיות מגוונות. ההנחה העומדת מאחורי התרומה היא כי סדרת תחקירים בעיתונות היומית המובילה בארה"ב תוכל לסייע לפתרון בעיות חברתיות, כמו אלו שמעוררת תופעת ההגירה, ולשפר את מצבה של החברה באופן כללי. הבחירה לתרום דווקא לעיתונות המודפסת ולא לארגונים אחרים כדוגמת ארגוני סִנגור, ארגוני חדשות אלטרנטיביים או האקדמיה מעידה על תפיסתה של התקשורת הממוסדת כמכשיר יעיל לשינוי חברתי שביכולתו להשפיע על השיח הדמוקרטי ולחשוף מחדלים ציבוריים. ניתן לראות בכך גם סיוע לחיזוק מעמדה ואורך נשימתה של העיתונות, הסובלת מקשיים כלכליים מתמשכים. מאידך, התרומות הללו מחדדות את מפגש האינטרסים בין עולם התקשורת לפילנתרופיה. מעבר לתהייה המתבקשת בנוגע להשפעה האפשרית של התרומה על הסיקור של ה"וושינגטון פוסט" או ה"לוס-אנגלס טיימס" את פעילותה של קרן פורד, עולות שאלות נוספות. למשל, האם ראוי לקרן פילנתרופית בינלאומית לתרום לעיתון המוגדר כארגון בעל כוונות רווח (להבדיל מארגונים ללא כוונות רווח במגזר השלישי)? כיצד תימדד האפקטיביות של התרומה לאחר הסיקור? האם יצוין שמה של הקרן בסיקור נושאים אלו? השאלה הבוערת במיוחד עוסקת בקשר העדין שבין עולם הפילנתרופיה לאמצעי התקשורת: האם באמצעות תרומות מסוג אלה יוכלו קרנות וארגונים בעלי הון להשפיע על הסיקור התקשורתי ולקדם נושאים שונים לסדר היום הציבורי? הרי לקידום נושאים חברתיים כדוגמת המצב בבתי-הכלא או בקהילות מהגרים בארה"ב יש משמעויות פוליטיות ארוכות טווח. המעורבות של קרנות פילנתרופיות בינלאומיות בקידום הסיקור העיתונאי יכולה להיות פריצת דרך לשיח חברתי מעמיק ונטול פניות, כמו גם איתות אזהרה נוסף להשפעות זרות על העיתונים הכורעים תחת הנטל הכלכלי. ראייה פילנתרופית קלאסית טוענת שלעולם לא יהיו התורם והנתרם שווים, שכן מערכת היחסים ביניהם מוגדרת באמצעות עושרו של האחד מול מחסורו של האחר. מכאן שהסכנה כי העיתונים, הכורעים תחת הנטל הכלכלי, יפתחו תלות בקרנות ובפילנתרופים מוחשית מאוד. התלות הזו קיימת גם מול בעלים פרטיים, אולם במקרה הנדון יהיה קשה למתוח את הקו המפריד בין אקט פילנתרופי לגיטימי ורצוי לבין מערכת של קידום אינטרסים, במודע או שלא. הגבול האפור המפריד בין תרומה פילנתרופית לבין הכתבת מסרים אידיאולוגיים, חברתיים ופוליטיים כאחד נדמה לעתים כלא קיים ומפרנס חוקרים רבים ברחבי העולם. שני הורוביץ-רוזן היא דוקטורנטית בבית-הספר לתקשורת באוניברסיטת בר-אילן, מתמחה בסיקור פילנתרופיה והמגזר השלישי בתקשורת
article 4: 
אתה נדרש לסכם את המאמר הבא במשפט אחד.
מתוך 43 גופים ציבוריים שמרכז המחקר והמידע של הכנסת (ממ"מ) פנה אליהם לצורך הכנת דו"ח על מענה לפניות הציבור בגופים ציבוריים, רק 26 טרחו להשיב. לשישה מתוכם כלל אין נוהל לטיפול בפניות הציבור ורק עשרה מפרסמים את הנהלים לציבור. בפחות ממחצים מהגופים ישנה אפשרות לפנייה באמצעות הרשתות החברתיות. ממצא נוסף של הדו"ח הוא כי אזרח הפונה לגוף ציבורי, במידה וניתן בכלל לפנות אליו, יכול לחכות לתשובה עד שלושה חודשים. לפי תקנון שירות המדינה, עובד ציבור חייב לתת תשובה עניינית בכתב תוך 45 יום. הנתונים הוצגו בוועדת הכנסת לפניות הציבור. בהודעה לעיתונות מטעם הוועדה נמסר כי אריק קליינר, ראש אגף פניות הציבור במשרד ראש הממשלה, אמר בישיבת הוועדה כי "השירות לציבור הוא שירות לא טוב, העבודה שנעשתה עד עכשיו לשיפור השירות לתלונות הציבור בכלל המשרדים היא לא מספיק טובה. רוב המשרדים לא נותנים שירות בשפה הערבית שהיא שפה רשמית במדינת ישראל. אנשים בעלי מוגבלות ואוכלוסיות חרדיות לא יכולות לפנות לחלק מהמשרדים באמצעות הטלפון. אין היום נוהל שמחייב את כלל המשרדים והגופים השונים לסטנדרט אחיד לטיפול בפניות הציבור, כל משרד בונה לעצמו את הנוהל בהתאם לצרכי הארגון".
article 5: 
אתה נדרש לסכם את המאמר הבא במשפט אחד.
בשנה האחרונה הרחיב משרד התחבורה את האפשרות לעלות לאוטובוס מהדלת האחורית (למחזיקי כרטיס רב-קו). אפשרות זו תורמת לבטיחות ולייעול התחבורה הציבורית. אך אליה וקוץ בה: מסתבר שגם מספר ההתגנבויות עלה – לעתים בשגגה ולעתים בכוונה. לטענת המשרד "בקווים בהם נוהגת כבר עליה מכל הדלתות, נמצא כי יש ריבוי מקרים של הימנעות מתשלום דמי נסיעה. בגוש דן מדובר על כ-15%, בירושלים על כ-9% ובמטרונית בחיפה – 30%". לאור נתונים אלו, מבקש המשרד לתקן את פקודת התעבורה ולהעניק לחברות התחבורה כלים אפקטיביים לאכיפה, ביניהם: בעיניי, ישנו הגיון רב בחלק מהתיקונים המוצעים – ואולי אפילו בכולם. עם זאת, שווה להסתכל רגע לצדדים ולראות כיצד ממשיכה הממשלה לתת עדיפות לרכבים פרטיים על-פני תחבורה ציבורית. ניקח לדוגמא את ירושלים: במידה ותעלו לרכבת הקלה מבלי לתקף את כרטיס הנסיעה, תקבלו קנס של 186 ש"ח – מצד שני, אם תיסעו ברכבכם למרכז העיר ותחנו בכחול-לבן בלי לשלם יעמדו הקנס על 100 ש"ח בלבד. בפועל, הקנס על עבירה מאותו תוכן מקל באופן משמעותי על משתמשי הרכב הפרטי לעומת משתמשי התחבורה הציבורית – חבל. קישור לתזכיר המלא: http://www.tazkirim.gov.il/Tazkirim_Attachments/43922_x_AttachFile.doc (מה עושים כדי שיתוקן) יש לכם השגות על תזכיר החוק המדובר? זה השלב בו הציבור יכול להשפיע! היכנסו לאתר הממשלתי והעירו. למרבה הצער, היכולת להגיב פועלת כיום רק בגרסאות מיושנות של דפדפן אקספלורר שלא קיימות עוד (באמת). אין לכם? מוזמנים לכתוב פה בתגובות את הערותיכם ואנו נעבירן במרוכז. 
article 6: 
אתה נדרש לסכם את המאמר הבא במשפט אחד.
ביום רביעי האחרון, לצד כתבה מרכזית נוספת שעסקה בריכוזיות הגבוהה במשק הישראלי, פירסם העיתון "דה-מרקר" תרשים שהציג את שווי הקבוצות העסקיות בישראל ביחס לכלל השוק העולמי. בתרשים, שהתבסס על נתוני מרכז המחקר והמידע של הכנסת, הוצבה ישראל במקום הראשון, כשאחריה צרפת, נורבגיה, גרמניה, איטליה, ספרד, בריטניה ויפן. כותרת התרשים קראה: "ישראל בצמרת דירוג הריכוזיות בעולם". אולם במחקר של מרכז המידע של הכנסת, שהתבסס על מחקר משנת 2008 שפירסם בנק ישראל, הוצגה טבלה שונה. לפי טבלה זו, יש מדינות שבהן דירוג הריכוזיות במשק גבוה יותר מאשר בישראל, לעתים בשיעור ניכר: הונג-קונג, פורטוגל, קוריאה, תאילנד, שבדיה, הפיליפינים ואינדונזיה. למדינות הללו לא היה זכר בתרשים של "דה-מרקר". אגב, מאז פורסם מחקר הכנסת הופיעה טבלה זו ב"דה-מרקר", פעם אחר פעם, עם אותם הנתונים ממש, ואותה הכותרת: "ישראל בצמרת דירוג הריכוזיות בעולם". שותפותיה של ישראל לצמרת דירוג הריכוזיות העולמית נעדרו. באפריל האחרון, על בסיס נתוני דו"ח בנק ישראל, פורסם ב"דה-מרקר" תרשים על "שיעור השליטה במשק של 10 המשפחות העשירות". בתרשים הוצבה ישראל במקום הרביעי, לאחר אינדונזיה, שבדיה והונג-קונג. בדו"ח בנק ישראל הופיעו מדינות נוספות מעל ישראל, ובין היתר נמצא כי שיעור ההחזקה הממוצע במדינות המתפתחות גבוה במעט מהשיעור במדינת ישראל.  מ"דה-מרקר" נמסר בתגובה כי "הגרפים שבהם השתמשנו מתארים נאמנה מגמות מאוד ברורות העולות מהמחקר של הכנסת ומהדו"ח של בנק ישראל. מטבע הדברים, לא ניתן להכניס לכל גרף את כל המדינות המופיעות בו מפאת מגבלת מקום, ולכן אנחנו בוחרים מדגם של מדינות המשקף את המגמה המתוארת במחקר. במקרה דנן, המדגם שבחרנו הוא של המדינות המפותחות החברות בארגון ה-OECD. "במחקר של הכנסת עולה בבירור שישראל, שבוחנת את עצמה ביחס לארגון ה-OECD שזה עתה הצטרפנו אליו, דומה במאפייני הריכוזיות של המשק שלה למדינות המתפתחות יותר מאשר למדינות המפותחות. בגרף של בנק ישראל, שבדיה היא המדינה היחידה החברה בארגון שבה הריכוזיות גדולה יותר מזו שבישראל שלא הוכנסה לגרף". עדכון, 23.8: בידיעה שפורסמה הבוקר ב"דה מרקר" הופיע, תחת הכותרת "עסק משפחתי", תרשים שהציג את שיעור האחזקה של 10 המשפחות הגדולות במשק, במדינות שונות, על פי מחקר בנק ישראל. מדינת ישראל הופיעה במקום השמיני, לאחר אינדונזיה, הפיליפינים, שבדיה, תאילנד, קוריאה, פורטוגל והונג-קונג.
article 7: 
אתה נדרש לסכם את המאמר הבא במשפט אחד.
בתי הדין לעבודה בית דין א.לעבודה ת"א בשא003953/01 בתיק עיקרי: עב 004198/01 בפני: כב השופטת ע. פוגל – סגנית שופט ראשי 06/10/2005 בעניין: גאיה קורן ע"י ב"כ עו"ד דולב ו/או עו"ד נצר המבקשת /התובעת נ ג ד ידיעות אחרונות בע"מ ע"י ב"כ עו"ד שמר ו/או עו"ד סלע המשיבה/הנתבעת החלטה 1. בפני בקשה על פי סעיף 6 לפקודת בזיון בית משפט, בה נתבקשתי לאכוף על המשיבה את קיום החלטתי מיום 28.6.01. 2. המבקשת טוענת כי המשיבה הפרה את החלטת ביה"ד מיום 28.6.01 בה ניתן צו עשה להחזרתה לעבודתה. המבקשת טוענת כי חרף צו ביה"ד, מסרבת המשיבה עד היום לאפשר לה לעבוד בפועל, ומורה לעובדי המשיבה שלא לשתף עם המבקשת פעולה ולא לעבוד עמה. כך למשל , אסרה המשיבה על עורכי העיתון לעבוד עם המבקשת, והמבקשת מוצאת עצמה מובטלת ממעש במשך כל יום העבודה. כמו כן, מסרבת המשיבה לשתף את המבקשת בתורנויות, לערוך סיורים לתלמידים, ואף חסמה את האפשרות הכניסה של המבקשת למחשב. המשיבה מסרבת לתת למבקשת תלושים למזנון ומסרבת לשתפה ביציאת העובדים לנופש. 3. המשיבה טענה כי היא מקיימת את הצו ככתבו וכלשונו, וכי לא הופר כל חיוב אופרטיבי. המשיבה לא פגעה בהיקף משרתה של המבקשת ובשכרה, אך לא היתה עליה חובה לפרסם כתבות של המבקשת מכח אותו צו. 4. בעת הדיון נחקרה המבקשת בחקירה נגדית על התצהיר שהוגש מטעמה. עד המשיבה לא הופיע לדיון ונטען כי הוא סובל מליקוי רפואי, אך לא הובאה כל אסמכתא לכך שאותו ליקוי מונע ממנו לבוא ולהעיד בביה"ד. 5. האם הופר צו ביה"ד, והאם ניתן לקבוע סעד עונשי על פי פקודת בזיון בית משפט? [...] מעיון בצו בית הדין מיום 28.6.01, נראה כי אין הוא זקוק לפרוש כלל. בצו זה קיים חיוב ברור להחזיר את המבקשת לעבודתה אצל המשיבה. עצם החיוב להחזירה לעבודה , מגלם בתוכו גם את חובת תום הלב המונחת ביסוד יחסי העבודה של כל עובד ומעביד. חיוב זה כולל בתוכו את חובת המשיבה להעסיק את המבקשת , ואת זכותה של המבקשת לעבוד בפועל. [...] 9. באשר לעובדות שהוכחו בפני – המבקשת העידה כי פנתה לעורכי המוספים השונים עימם היא עובדת וביקשה לקבל מהם כתבות אך אותם עורכים הודיעו לה כי המשיבה אסרה עליהם לעבוד עם המבקשת. המבקשת העידה עוד כי יזמה רעיונות רבים לכתבות ופנתה לכל עורכי המוספים השונים , אך הם סרבו לעבוד עימה ואף הודיעו כי מדובר ברעיונות טובים אשר ינתנו לכתבים אחרים. עובדות אלה לא ניסתרו ע"י המשיבה. המשיבה הגישה תצהיר תשובה אשר אינו מהווה ראיה כי מצהירו לא הופיע לחקירה נגדית עליו. 10. מהראיות שהובאו בפני עולה כי המשיבה לא איפשרה למבקשת, לממש את זכותה היסודית לעבוד בפועל. המשיבה לא פרשה את צו בית הדין (ככל שהיה צורך לפרשו) כפי שאדם סביר היה מפרש אותו, ועל יסוד החקיקה והפסיקה הענפה בנושא "הזכות לעבוד". לפיכך – אני קובעת כי הצו הופר על ידי המשיבה. [...] 12. בהטלת איסור על עורכי המוספים לשתף פעולה עם המבקשת, ולנהוג בה כבעבר, כמו לגבי כל עובדת אחרת של המשיבה, יש משום פעולה פוזיטיבית של המשיבה המביעה כוונה ברורה שלא לקיים את הצו. המשיבה אכן שילמה למבקשת שכר חודשי על פי הממוצע השנתי של שכרה, אך פגעה על ידי הוראה מפורשת בזכותה לעבוד ובעצם החזרתה לעבודה כמו כל עובדת אחרת מן המניין של המשיבה. 13. אשר על כן אני קובעת כי יש מקום לנקוט בצעדים לפי פקודת ביזיון בית המשפט כלפי המשיבה ולאכוף עליה את ביצוע החלטת בית הדין מיום 28.6.01. במסגרת אכיפה זו אני מורה לה להעסיק בפועל את המבקשת , להורות לגורמים אשר עובדים איתה לשתף עימה פעולה, ולכבד את זכותה לעבוד. הצו חל גם על כל התנאים הנלווים להעסקה לרבות מתן תלושים למזנון, יציאה שנתית לנופש עם יתר העובדים, שיתוף בסיורים, שיתוף בתורנויות ומתן אפשרות כניסה למחשב. 14. החלטה זו תשלח לצדדים בדואר ובפקס. אכיפת הצו תיכנס לתוקפה ממועד קבלת ההחלטה על ידי הצדדים בפקס. אם לא תקיים המשיבה החל ממועד זה את הצו, יוטל עליה קנס של 2,000 ₪ לכל יום אשר בו תימשך הפרת צו בית הדין . 15. המשיבה תשלם למבקשת הוצאות ההליך בסך 4,000 ₪ + מע"מ כשכ"ט עו"ד והוצ משפט וזאת תוך 30 יום ממועד מתן החלטה זו. לקריאת ההחלטה המלאה
article 8: 
אתה נדרש לסכם את המאמר הבא במשפט אחד.
 כבר כמה שנים שמבקר הקולנוע האמריקאי רוגר איברט נאבק בסרטן. במהלך המאבק המתמשך איבד איברט את יכולת הדיבור, את חוש הטעם, את היכולת לשתות ולאכול, וגם פניו השתנו ללא הכר. ובכל זאת, במשך כל הזמן הזה, הוא ממשיך לכתוב: על סרטים, אבל לא רק. "כשאני כותב", הוא אומר, "כל הבעיות שלי נעלמות, ואני הופך לאדם שתמיד הייתי". כריס גונס מהמגזין "אסקווייר" מבלה קצת זמן איכות עם איברט (שהיה מבקר הקולנוע הראשון שזכה בפרס פוליצר), ומגיש כתבה שעשויה להביא אתכם לדמעות.  העיתון "אטלנטה פרוגרסיב ניוז" פיטר את אחד מכתביו מפני שזה התעקש להיות אובייקטיבי בדיווחיו.  פייסבוק? טוויטר? באז? החלטתם כבר איזו רשת חברתית מתאימה לכם?  רוברט מקצסני וגון ניקולס, מחבריו של הספר החדש "The Death and Life of American Journalism", מדברים על מותו של הענף ועל מה שלדעתם יסייע להקימו לתחייה (בשתי מלים: סובסידיות ממשלתיות).  שבוע אחרי ש"לה-פיגארו" ו"לאקספרס" הצרפתיים הודיעו שיתחילו לגבות תשלום עבור תכניהם האינטרנטיים, הקימו שני עיתונים אירופיים אחרים, גרמניים הפעם, "חומות תשלום" לאתרי האינטרנט שלהם.  ובינתיים, סקר מקיף של מכון נילסן מגלה ש-85% מגולשי האינטרנט אינם מתלהבים, בלשון המעטה, מלפתוח את הארנק בעת הגלישה.  עורך ה"סאנדיי טיימס" בדימוס, הארי אוואנס, נשא בניו-יורק הרצאה עמוסת פאנץ-ליינים שנגעה בהווה ובעתיד של העיתונות, בחשיבותה של עיתונות חוקרת ובסיבות שלדעתו "חומות תשלום" אינן רעיון מוצלח במיוחד. דאחקה לדוגמה: "להיות עיתונאי כיום זה קלי קלות. כבר לא צריך אפילו לספור את המלים לבד".  לאיסלנד יש תוכנית שאפתנית להפוך לבירה העולמית של העיתונות החוקרת.  ה"וושינגטון פוסט" מסביר מדוע כל-כך קשה להיות עיתונאי באיראן.  חוקים חדשים ונוקשים באזרבייגן ימנעו מעיתונאים לצלם ו/או להקליט אדם ללא אישורו המפורש.  שבע שנים אחרי פרוץ המלחמה בעיראק, מנסה "פרונט ליין" להעריך את חלקם של 3,000 העיתונאים שדיווחו עליה.  מגיש טלוויזיה בן 70 מה-BBC, שהודה בשידור שהרג את המאהב שלו, שגסס מאיידס, נעצר על-ידי המשטרה.  בצל טענות על כך שמקסיקו הפכה לאחד המקומות המסוכנים ביותר בעולם לעיתונאים, מינו השבוע הרשויות תובע חדש שתפקידו לעסוק בפשעים נגד אנשי תקשורת. בקרוב: תובע חדש שתפקידו יהיה לעסוק בפשעים נגד תובעים שעוסקים בפשעים נגד אנשי תקשורת.  ה"שיקגו סאן טיימס" סיפר השבוע לקוראיו על ארוחת הערב הרומנטית של הנשיא אובמה ורעייתו לכבוד יום האהבה. הבעיה: הארוחה נערכה בשנה שעברה.  עיתונאים נפאלים שביקשו לחקור את רציחתו של גמים שה, מו"ל מקומי בכיר, הוזהרו שאם לא יפסיקו לדחוף את האף, גורלם יהיה דומה לזה של המו"ל המנוח.  וגם באריתריאה המצב אינו מזהיר עבור עיתונאים, כפי שאפשר ללמוד מסיפורו של יונאס אמבייה, עיתונאי שעבר בעשור האחרון מסכת של מעצרים והתעללויות, עד שברח מהכלא, ומהמדינה.  עוד עיתונאי שגזר והדביק פעם אחת יותר מדי נכנס לסטטיסטיקה. הפעם מדובר בכתב של ה"ניו-יורק טיימס", שתיבל את כתבות הכלכלה שלו במשפטים שנלקחו באופן קבוע מתוך כתבותיו של עמיתו מה"וול-סטריט גורנל". ועל כך נאמר: גם גנב, וגם טיפש.
article 9: 
אתה נדרש לסכם את המאמר הבא במשפט אחד.
האם מיזם החאמסות של עורך "ידיעות אחרונות" רון ירון הוא פרסום סמוי למוצר של זרוע אחרת של הקבוצה? הקדמה: אתמול התפרסם בעיתון שער אחורי בפריסה חגיגית ומיוחדת, שהוקדש כולו לאיור בשחור-לבן של חאמסה. "ידיעות אחרונות מזמין אתכם לצבוע את החאמסה לכבוד החיילים והשוטרים – ולהצטלם איתה", נכתב בכותרת העמוד. משני צדיה הודפסו הכיתובים "נלחמים בטרור" ו"תודה לגיבורים שלנו" (בפונט גדול במיוחד). "הם מגנים עלינו בגופם מדי יום, ונותנים את כל הנשמה כדי שאזרחי ישראל יוכלו, גם בימים קשים של טרור ומהומות, להמשיך בשגרת חייהם. עכשיו אתם יכולים לומר לחיילים ולשוטרים תודה צבעונית במיוחד – מכל הלב", נכתב מתחת לאיור. "אתם מוזמנים לצבוע את החאמסה הגדולה שבעמוד זה, לכתוב את שמכם, להצטלם איתה – ולהעלות את האיור המוכן לפייסבוק ולאינסטגרם של ידיעות אחרונות או ynet, תחת ההאשטג #תודהלגיבורים. גם כיתות, משפחות או קבוצות חברים יכולות לצבוע ולהצטלם יחד. צבעו את החאמסה בעפרונות, בטושים, בצבעים זוהרים או עדינים, לבד או עם הילדים. הכל כדי להראות לאנשי כוחות הביטחון שלנו שגם כאשר הם עומדים אל מול הסכנה – הם אף פעם לא לבד. לא חייבים לצבוע הכל. אפשר להכניס קצת צבע. והעיקר – לשתף". כפי שניתן לראות, מדובר בטקסט שיווקי מובהק, ובעצם הזמנה לקמפיין קידום לכל דבר – כולל ההכוונה המדויקת להפצה ושכפול ברשתות החברתיות השונות. אבל מה מנסים לקדם ב"ידיעות אחרונות" באמצעות הקריאה הנרגשת? מובן שיש כאן המשך של הקו שעליו הוחלט בעיתון לאחר ההפסד בבחירות (הדגשת העממיות וה"פטריוטיות" של העיתון, בניסיון לכבוש בחזרה את לבם של הקהלים שמאסו במלחמתו של "ידיעות אחרונות" בנתניהו), וברור גם כי מילוי ההוראות והפצת החאמסה הצבועה הם למעשה פרסום של העיתון עצמו, שהלוגו שלו מודפס בגדול בראש הדף (שמופץ גם ברשת באמצעות דף הפייסבוק ואתר ynet), בדומה לאופן בו בנקים (למשל) מפרסמים את עצמם על גבי דגל ישראל ביום העצמאות ועל גבי מדבקות פטריוטיות בתקופות מלחמה. אך מדוע הוחלט דווקא על הדרך הביזארית הזו (למרבה האירוניה, סמל החאמסה שאוב בכלל מהמסורת המוסלמית, ומייצג את ידה של פאטמה, בתו של הנביא מוחמד), והאם הדבר קשור לטרנד הצביעה למבוגרים ולעובדה שהוצאת הספרים של "ידיעות אחרונות" מנסה להוביל אותו בישראל? ייתכן, כמובן, שמדובר בצירוף מקרים, אך לאחרונה התפרסמה ב"לאשה" כתבה רחבת היקף על הטרנד המסחרי: "צביעה במקום עצבים: טרנד חוברות צביעה למבוגרים, מרגיע ובריא למוח", ממליצה כותרת הכתבה מ"לאשה" (מגזין מבית "ידיעות אחרונות") שהתפרסמה גם באתר xnet, גם הוא מבית "ידיעות אחרונות". ב"לאשה" הציעו גם שער לצביעה (בתצלום למעלה). "ידיעות אחרונות" גם פרסם קופון שהזמין את הקוראים לרכוש את ספרי הצביעה של הוצאת "ידיעות אחרונות". "המנויים נהנים מטרנד הצביעה העולמי!", נכתב במרכז המודעה לסדרת הספרים, שהוצעו למכירה במחיר מבצע של 19.90 שקל כל אחד (בתנאי שיירכשו בסניפי סופר-פארם). למעשה, גם לצדה של החאמסה עצמה, בשולי הדף, נכתב אתמול כך: "האיור מתוך חוברת תופסים צבע בהוצאת ידיעות-שורות". הכיתוב המסגיר מופיע בחלק מהגליונות - אך נעלם מאחרים. האיור עצמו, אם תהיתם, כולל סמלי המגן-דוד שבמרכזו, לקוח בכלל מאתר התמונות הבינלאומי "שאטרסטוק" וצויר על ידי המאייר דימיטרי פנקובק, תושב בלרוס.
article 10: 
אתה נדרש לסכם את המאמר הבא במשפט אחד.
שיטוט אקראי באתר הישראלי של חברת כי"ל עלול ליצור את הרושם שמדובר בארגון חדש שכל ייעודו שמירה על הסביבה. הגרפיקה העדינה של הידיים שעוטפות את הכדור הכחול והלוגו ההייטקיסטי החדש לא משאירים מקום לספק. תחת הלשוניות "קיימות", "אחריות" ו"מחויבות" מתחבאים סיפורים יפים והצהרת כוונות על האופן שבו כי"ל פועלת להגן על הסביבה, והכל עטוף בתמונות של אנשים מחייכים וטבע. רוצים לשחק ב"מכבסה הירוקה"? לחצו על התמונה מה שלא מוזכר שם למשל הוא שמדובר בקונצרן ענק בבעלות עידן עופר, שחברות רבות שבשליטתו מככבות כבר שנים במקומות הראשונים במדד ההשפעה הסביבתית השלילית של המשרד להגנת הסביבה. וכי"ל אינה היחידה. גם האתר של טורבינת הגז "חגית" של חברת החשמל מציגה את אותו הניחוח. בפתח האתר מוצגת תמונה ובה מרבצי דשא גדולים וירוקים ופרות חומות רועות בחופשיות באחו. כאילו במקרה, מאחור, נמצאת תחנת כוח שהמשרד להגנת הסביבה דירג לאחרונה במקום החמישי במדד הפליטות. שמה של "חגית" נכלל גם בין עשרים החברות במדד ההשפעה הסביבתית האחרון. התמונה הפסטורלית של הפרות לא רק שאינה משקפת את מציאות הזיהום, אלא שהיא אף אינה נאמנה למציאות בשטח: הפרות ומרבצי הדשא הודבקו במלאכת פוטושופ גסה, ודי בהגדלת התמונה כדי לראות את התפרים. את אותם התפרים בדיוק, ראה בתחילת החודש כתב "שקוף" דרור גורני, שביקר בכנס של ארגון "מעלה" שבו החברות המזהמות ביותר במשק קיבלו ציון על מאמץ סביבתי. "למרות מטרתו החשובה של הארגון, לא מעט פעמים נראה שדווקא החברות המזהמות ביותר במדינה מקבלות ממנו ציון סביבתי מושלם", כתב גורני, שתיאר כיצד המקום שובץ בעציצים ירוקים ואמירות ריקות שצבעו הכל בצבעי הסוואה.במילים אחרות, החברות המזהמות במשק עושות כל מאמץ כדי לטשטש ולשטוף בירוק את תרומתן לזיהום בארץ. האם הן מצליחות? אספנו ציטוטים מהאתרים של חלק מעשרים החברות במדד המפעלים המזהמים, ומבחר מייצג של ארגוני סביבה וארזנו אותם לחידון – האם מדובר בארגון ירוק, או כזה שרק מעמיד פנים כדי לטשטש את הנזק? היכנסו וגלו. 
article 11: 
אתה נדרש לסכם את המאמר הבא במשפט אחד.
בלילה שבו נחתם ההסכם הקיבוצי בין עובדי "מעריב" לבין שלמה בן-צבי, הסתודד הבעלים החדש של "מעריב" עם מקורבו אודי רגונס (בעבר סמנכ"ל "מקור ראשון" וכיום ב"מעריב") ושוחח עימו על חגי מטר, יו"ר ועד העובדים בעיתון. כך טוענת גבי גולדמן, עורכת חדשות חוץ ב"מעריב" וחברת ועד העיתונאים, בתצהיר שהגישה בשבוע שעבר לבית-הדין לעבודה בתל-אביב באמצעות עו"ד אמיר בשה. הנהלת "מעריב" טוענת כי אי-קליטתו מחדש של מטר ב"מעריב" נבעה מהחלטה של עורך מקומוני הקבוצה דאז, יובל היימן, ונבעה משיקולים כלכליים ולגיטימיים בלבד. בארגון העיתונאים דוחים גרסה זו וטוענים כי ההחלטה בעניינו של מטר התקבלה בדרגים הגבוהים של ההנהלה, בשל היותו יו"ר הוועד. "בליל החתימה על ההסכם הקיבוצי, לילה שבו היו שני הצדדים שקועים במו"מ קדחתני שהסתיים בשעה שש בבוקר, נתקלתי בסצינה שעוררה את חשדי", מצהירה גולדמן. "בנקודה מסוימת, שבה הצוותים התפצלו להתייעצויות ודיונים פנימיים, הסתובבתי אנה ואנה במשרד הגדול (בחיפוש אחרי שירותים), כאשר לפתע מצאתי עצמי עומדת מול שלמה בן-צבי, מבעלי המשיבה, ויד ימינו אודי רגונס, כיום סמנכ"ל במעריב, שהסתודדו בקצה של מסדרון מרוחק. "ניכר היה כי השניים חיפשו את המקום המבודד ביותר במשרד הגדול שבו נוהל המו"מ, משרדם של צלמאיר, פילוסוף, טולדנו, באי-כוח המשיבה דאז, וכל שפת הגוף שלהם רמזה כי מדובר בנושא חשוב ומתוח. חייכתי אליהם לשלום והמשכתי בדרכי, אולם הסקרנות העיתונאית שלי גרמה לי להשתהות מאחורי כוננית ספרים כדי לנסות לשמוע מה הביג דיל. עמדתי שם כדקתיים, ולמרות שלא שמעתי משפטים שלמים, הצלחתי בבירור לשמוע שם שחזר בשיחתם שוב ושוב – חגי מטר. "אני זוכרת היטב כי חזרתי לחברי בתחושה קשה שלפיה משרתו של חגי מטר בסכנה מוחשית. התלבטתי אם לחלוק עימו ועם היתר את המידע, והחלטתי שלא לעשות כן, כדי שלא להוסיף עוד דאגה אחת לדאגות הרבות שהעכירו את מצב רוחנו באותו לילה, ומתוך אמונת תם כי מעסיק שרוצה בטובת העובדים לא יפטר יו"ר ועד בזמן מאבק עובדים. בדיעבד אני מצרה על כך שלא אמרתי דבר". לטענת גולדמן, מטר היה "הרוח החיה מאחורי התארגנות העיתונאים במעריב עוד מיומה הראשון", ואי-קליטתו מחדש גרמה נזק לוועד. בוועד "מעריב" נותרו רק שני חברים פעילים, היא והכתב יובל גורן, ושניהם "כורעים תחת העומס, הן האובייקטיבי והן הרגשי". לטענתה, "נסיונות רבים לגייס חברים חדשים לוועד נתקלו בתגובות מהססות, מכיוון שאנשים חוששים מגורל דומה כשל חגי מטר. אני עצמי הרגשתי לא פעם, בהולכי במסדרונות מעריב, כאילו על מצחי מצוירת מטרה, ואף הבעתי בפני חברי ובפני ארגון העיתונאים וההסתדרות חשש שיפטרו אותי כמו שפיטרו את חגי". גולדמן מציגה תמונת מצב עגומה, שבה בשבועות האחרונים "כל הישגי מאבק העיתונאים מתמסמסים". לטענתה, מאז החתימה על ההסכם הקיבוצי, הנהלת "מעריב" "התנהלה כיריבה של הוועד ולא כפרטנרית ליחסי עבודה קיבוציים". גולדמן טוענת כי חברי הוועד נאלצו לרדוף אחר ההנהלה כדי לשמוע ממנה על כוונותיה; כי ההנהלה סירבה לנהל מו"מ עם הוועד; וכי ההנהלה פנתה לעובדים בהסכם הקיבוצי והציעה להם לעבור לחוזה אישי "בשכר ובתנאים נמוכים יותר ולא – יבולע להם באמצעות פיטורים". לדבריה, ניכר חוסר תום הלב של הנהלת "מעריב", שביד אחת מבקשת לפטר עובדים מאורגנים ומנגד הבעלים בן-צבי מודיע כי החברה נמצאת על סף רווחיות, כפי שדווח באתר זה. גולדמן עתידה להיחקר על תצהירה בדיון שיתקיים מחר בבוקר בבית-הדין. 21961-11-12
article 12: 
אתה נדרש לסכם את המאמר הבא במשפט אחד.
 השבוע עסקה התקשורת רבות בעדותה של המיליארדרית שרי אריסון, בעלת השליטה בבנק הפועלים, ולפיה היא שומעת קולות ומקבלת מסרים על העתיד להתרחש בעולם ופועלת בהתאם לכך. עמנואל רוזן משוחח עם נחמיה שטרסלר, פרשן כלכלי ב"הארץ" ובערוץ 2, ועם חברת-הכנסת לשעבר זהבה גלאון (מרצ) על הסיקור שקיבלה אריסון. האם יש מקום לדאגה כתוצאה מהתבטאויותיה של אריסון? האם המתקפה על אריסון נובעת מכך שהיא אשה, והאם התקשורת הגזימה בביקורתה?  אף ערוץ לא רכש בינתיים את זכויות השידור לליגת הכדורגל הבכירה בישראל. עמנואל רוזן משוחח על כך עם שלומי ברזל, עורך מדור הספורט ב"הארץ", ועם אורי שילה, מנכ"ל ההתאחדות לכדורגל. האם המשבר הכלכלי אשם במצב? האם האשמה בהתנהלות ההתאחדות לכדורגל, או אולי האשם דווקא באייל ברקוביץ, פרשן בשידורי הליגה המעביר ביקורת חריפה על רמת השחקנים?  אורלי אזולאי על ברק אובמה ועמנואל רוזן על נוחי דנקנר ושרי אריסון.
article 13: 
אתה נדרש לסכם את המאמר הבא במשפט אחד.
אמיתי זיו, כתב התקשורת של "דה-מרקר", התייחס היום לדברים שאמר שאול אמסטרדמסקי בראיון ל"העין השביעית" בתחילת החודש לרגל זכייתו בפרס סוקולוב. אמסטרדמסקי הוא כתב העיתון הכלכלי המתחרה, "כלכליסט". זיו פירסם את הדברים ב"מכתב פתוח" שאליו הפנה מחשבון הטוויטר שלו (לקריאת המכתב המלא). אחרי שהחמיא לעמיתו על עבודתו העיתונאית, ולפני שחתם את דבריו בשבחים נוספים, כתב זיו: "תהיתי קצת על האמירה שלך בעין שדה-מרקר עיתון ימני מאוד. הם הסוו את זה יופי, אבל זה עיתון ימני מאוד. זו קביעה מאוד משונה בעיני", מאחר ש"דה-מרקר" "העלה על נס את המודל הסקנדינבי" ועוסק ב"משכורות העתק של בכירי המשק", "שילוב חרדים וערבים בשוק העבודה", "אי-השוויון והעוני". "ואם אנחנו כזה עיתון ימני, עיתון של טייקונים יעני", כותב עוד זיו, "איך תסביר את זה שהבנק הגדול במדינה הפעיל עלינו חרם פרסומות ארוך? ואחר-כך חברת הסלולר הגדולה במדינה, ורשת הקמעונות הגדולה במדינה? וכל אותה תקופה המשיכו לזרום התקציבים של אותם גופים לעיתון שלך". עוד הוסיף זיו: "האם יש איזה שמאלן כלכלי שלא מקבל אצלנו אינצים? שלי יחימוביץ, יוסי זעירא, מומי דהן וכל שם אחר שתעלה – קיבל ומקבל אצלנו נייר בנדיבות יותר מבכל עיתון אחר. ובוא נדבר רגע על המחאה החברתית. איפה אתם הייתם? כי אני יודע איפה אנחנו היינו – בשדרה. דה-מרקר תמך ללא סייג במחאה החברתית. גליונות הארץ חולקו חינם לאוהלים, ואפילו הוצאנו גליון מחאה מיוחד שחולק בהפגנות". זיו התייחס גם להתבטאות אחרת של אמסטרדמסקי: "לא מבין את האמירה שלך לגבי זה שדה-מרקר מנסה להסוות את המסר שלו", כתב זיו, "זו אמירה מתנשאת, לאמור: אל תאמינו להם, אני יודע מאיזה חומר הם עשויים באמת. אפשר להאשים את דה-מרקר בהרבה דברים, אבל אי-אפשר להאשים אותנו שאנחנו מעבירים מסרים מעורפלים. כשכתבים בעיתון, ואני ביניהם, נפגשים עם בכירים במשק, אם כבר, מאשימים אותנו בבולשביזם, לא בהיפר-קפיטליזם". לבסוף כתב זיו על יחסו של העיתון שבו הוא כותב לסוגיית האיגודים המקצועיים: "אני יודע, אני יודע. העבודה המאורגנת. אודה ולא אבוש. בנושא הזה דה-מרקר לוקח עמדה שאינה מתיישבת עם עמדת הסתדרות העובדים. אני לא מסקר את עובדי הנמל וחברת החשמל (תודה לאל), אבל כמי שכן מסקר את נושא הדואר ובמידה פחותה את מכון התקנים, אני גאה בעמדה שהעיתון לוקח כנגד הוועדים החזקים. בעיני זו אחת מבעיות היסוד במשק. באותה נשימה אזכיר שעמדנו דווקא לצדם של עובדי HOT ופלאפון ושרוב כתבי דה-מרקר בעצמם מאוגדים".
article 14: 
אתה נדרש לסכם את המאמר הבא במשפט אחד.
הסיפור הגדול של השבוע בתחום המדיה הוא ללא ספק פרשת הפלגיאט שבה מצאה את עצמה מעורבת מאורין דאוד, בעלת הטור הנודעת של ה"ניו-יורק טיימס". בטורה מיום ראשון האחרון (17.5.09) עשתה דאוד שימוש בכמה שורות שנלקחו מבלוג האקטואליה "Talking Points Memo", ולא נתנה קרדיט לגוש מרשל, האיש שכתב אותן. דאוד הנבוכה התנצלה, ואמרה שזה היה בטעות, ומרשל האבירי כתב בבלוג שלו שמבחינתו מדובר במים מתחת לגשר. ובכל זאת, התקשורת חגגה את הסיפור הזה לדעת. הסיבה? במשך תקופה ארוכה ה"טיימס" מתלונן על כך שהאינטרנט בוזז את חומריו. עכשיו, כשה"טיימס" סוף-סוף נתפס בוזז חומר שמקורו באינטרנט, האינטרנט פשוט לא יכול היה להתאפק מלפצוח בחגיגות.  דאוד נתפסת על חם על-ידי קורא ערני של גוש מרשל >> דאוד מתנצלת ואומרת שזה לא היה בכוונה >> גוש מרשל סולח לדאוד בבלוג שלו >> האינטרנט חוגג את עצמו לדעת >> ענף הירחונים ממשיך לגסוס. דו"ח שמסכם את המחצית הראשונה של 2009 פורסם השבוע ומלמד שמגזיני אמריקה סובלים מירידה של 23% בהכנסות ממכירת מודעות לעומת אשתקד. רק שמונה ירחונים, מבין 118 שנכללו בדו"ח, דיווחו על עלייה כלשהי בהכנסות (רובם עוסקים בכושר, אחד עוסק בחקלאות, ואחד בציד). הסובלת הגדולה מכולן היא ענקית המגזינים Conde Nast, שצפויה להפסיד השנה מיליוני דולרים. זו החברה שמוציאה, בין השאר, את "ווג", "GQ" ואת ה"ניו-יורקר". בין הירחונים של החברה שנמצאים במצב הגרוע ביותר אפשר למצוא את "Wired", שאצלו חלה ירידה של 50% במספר המודעות. מו"ל העיתון סיפר ל"ניו-יורק טיימס" שהתוכנית שלו להצלת הספינה מטביעה כוללת בעיקר תפילה וציפייה לנס.  הנתונים העגומים >> ב-"Wired" מתפללים לנס >> מגזין אחר שאיום סגירה ממשי מרחף מעל ראשו הוא "Paste", מגזין מוזיקה שיוצא באטלנטה ורואה אור ברחבי העולם בכ-200 אלף עותקים בחודש. במאמץ אחרון להציל את מקום העבודה שלהם פנו העורכים לקוראיהם כשהם, פחות או יותר, מתחננים לתרומות. לעזרת "Paste" נחלצו 75 אמנים, וביניהם להקות ידועות דוגמת The Decemberists, Indigo Girls ו-She & Him, שהסכימו לתרום משיריהן לקוראים שיכניסו יד לכיסם כדי להציל את העיתון.  פרטי הקמפיין להצלת "Paste" >> נמצא מודל כלכלי שיציל את העיתונות: גברת אמידה העונה לשם לואיסה שילמה 13 אלף דולר כדי לכתוב בלוג ב"הפינגטון פוסט". התפקיד הנחשק נמכר במכירה פומבית, והכסף ייתרם לצדקה. מדוע הסכימה לואיסה לשלם עבור התפקיד? "אריאנה הפינגטון היא האלוהים שלי, ואני משתחווה לה", סיפרה לאתר הרכילות "Gawker". "חוץ מזה, ההפינגטון פוסט נראה כמו מקום טוב להתחיל בקריירת כתיבה". אם עוד כמה עשירים משועממים ילכו בעקבותיה, אפשר יהיה להתחיל לדבר על היחלצות מהמשבר.  הסיפור ב"Gawker" >> טרנד הטוויטר עדיין מסרב לגווע, וכעת, משפשט ואחז גם בעיתונות המסורתית, נשאלת השאלה: על-פי אילו קודים אמורים לנהוג עיתונאים מכובדים בעודם מעדכנים את המזדנבים שלהם בזוטות שאורכן לא יותר מ-140 תווים? על-פי ממצאיו של גו סטראפ, שהתפרסמו ב"אדיטור ופבלישר", בין העיתונים שנוהגים חומרה יתרה עם כתביהם בכל הנוגע לכתיבה בפלטפורמות בלתי רשמיות אפשר למצוא את ה"וול-סטריט גורנל", ה"וושינגטון פוסט" וה"לוס-אנגלס טיימס". ה"ניו-יורק טיימס", לעומת זאת, מחמיר פחות. כתוצאה מכך, מספר סטראפ, כבר הספיק העיתון לסבול מכמה מקרים שבהם דלף לטוויטר מידע מישיבות המערכת.  מאמרו של סטראפ ב"אדיטור ופבלישר" >> אחרי עיתוני ה"מטרו", מגיע תורו של עיתון ה"טקסי". בהודו הושק השבוע "MumBaee", עיתון חדש שיוצא לאור בלמעלה מ-30 אלף עותקים על-ידי איגוד נהגי המוניות של מומבאי, ומחולק חינם לנוסעי צי הרכב העצום שלו.  הידיעה ב"אינדיה ניוז" >> חביב המדור, איש התקשורת הפופולרי גלן בק, שנוטה לזרוע היסטריה, להפיץ תיאוריות קונספירציה ולפרוץ בבכי במסגרת תוכניתו בערוץ פוקס ניוז, התארח השבוע בתוכנית "The View" וקיבל על הראש מחבורת הקצקעס שיושבות בפאנל. בין השאר כונה בק על-ידי וופי גולדברג "A lying sack of dog mess", שזו הדרך האמריקאית להגיד למישהו בטלוויזיה שהוא חתיכה של חרא. משם זה רק הלך והידרדר.  וופי אומרת לגלן בק מה היא חושבת עליו >>
article 15: 
אתה נדרש לסכם את המאמר הבא במשפט אחד.
בג"ץ 8091/06 בפני: כבוד השופט ד חשין העותרים: 1. נ.ט.ו. רשתות גלובליות (ישראל) בע"מ 2. N.T.V Hungry Commercial Limited Liability Company נ ג ד המשיבים: 1. שר התקשורת 2. המועצה לשידורי כבלים ולשידורי לווין 3. ערוצי זה"ב ושות 4. מת"ב-מערכות תקשורת בכבלים בע"מ 5. תבל-תשדורת בינלאומית בישראל בע"מ 6. די.בי.אס. שרותי לווין (1988)בע"מ 7. וש טלקנל בע"מ עתירה למתן צו על תנאי וצו ביניים העותרת 1 היא נציגה בישראל של העותרת 2, חברה זרה המפעילה את ערוץ NTV-MIR, (להלן: הערוץ). העותרות מבקשות צו על תנאי המורה למשיב 1 לנמק מדוע לא יעניק להן, באמצעות משיבות 6-3, היתר לכלול פרסומת ישראלית בשידורי הערוץ. כן מבקשות הן צו על תנאי שיורה למשיבה 2 (להלן: המועצה) לשקול מחדש את החלטתה האוסרת על הערוץ להמשיך ולשלב פרסומות ישראליות בשידוריו, ולהאריך את המועד שנקבע להפסקת שידור פרסומות אלו. כן התבקש צו ביניים, שיורה למועצה שלא לאכוף על משיבות 3-6 את החלטותיה האוסרות על הערוץ שידורי פרסומת ישראלית, ויורה גם לאחרונות שלא לבצע החלטות אלה. העתירה באה בעקבות ס 6כד(א) לחוק התקשורת (בזק ושידורים), תשמ"ב-1982 הקובע כי בעל רישיון כללי לשידורי כבלים לא יכלול פרסומת בשידוריו ובעקבות בג"ץ טלקנל בו הורה בג"ץ לערוץ RTVi (המיועד בעיקר לציבור בישראל או לחלק ממנו) על איסור פרסומת, לאחר מתן 3 חודשי התארגנות, שבעקבותיו הודיעה המועצה למשיבות 3-6 כי הן נדרשות לפעול להפסקת שידורי פרסומות ישראליות גם בערוץ NTV, עד 4.10.2006. בית-המשפט העליון דחה את הבקשה למתן צו ביניים ופסק כי: הנחת המוצא היא, כי שידורי ערוץ NTV מיועדים בעיקרם לציבור בישראל או לחלק ממנו. משכך, ולאור בג"ץ טלקנל, אין הערוץ רשאי לכלול בשידוריו פרסומות ישראליות. לפיכך, אין מקום ליתן צווי ביניים כמבוקש, שכן הדבר יאפשר לערוץ NTV להמשיך ולשדר פרסומות ישראליות בניגוד לחוק. מסקנה זו מתחזקת לאור ההפליה שתיווצר אם יינתן הצו המבוקש, בין ערוץ NTV לערוצים זרים אחרים, שהאיסור לשדר פרסומות ישראליות חל אף עליהם. אין דומה הפליה פסולה זו להבחנה הכשרה והמותרת שבין ערוצים אלה לבין הערוץ שמפעילה טלקנל, בהיות האחרון ערוץ ייעודי, המורשה לפי חוק לשדר פרסומות. אף בקשת העותרות לדחות את המועד שהחל ממנו אסור יהיה לערוץ לשדר פרסומות ישראליות נדחתה, שכן נמצאים אנו מעבר לתקופת שלושת החודשים שבהם היה על העותרות להתארגן לקראת אכיפת האיסור על שידור פרסומות ישראליות בערוץ. היעתרות לבקשת העותרות תיצור הפליה בין הערוץ לבין ערוצים אחרים, שנאלצו להסתפק בשלושה חודשי התארגנות. סיכויי העתירה קלושים ככל שהיא נוגעת לבקשה להתיר שידור פרסומות ישראליות עוד בטרם נתן המשיב 1 החלטה בעניין זה. אשר למאזן הנוחות, אין צורך להכריע במחלוקת שבין העותרות לבין טלקנל בעניין זה. האיסור על שידורים המיועדים בעיקרם לציבור בישראל או לחלק ממנו, אינו מופנה אך כלפי העותרות, אלא על כל ערוץ המשדר שידורים כאלה. לפיכך, אף אם נניח כי הערוץ ייפגע כתוצאה מהאיסור על שידור פרסומות ישראליות, הרי שפגיעה זו היא בבחינת תוצאה טבעית של אכיפת החוק. בדיוק לשם מזעור פגיעה אפשרית מעין זו נועדו 3 חודשי ההתארגנות. לקריאת פסק הדין המלא
article 16: 
אתה נדרש לסכם את המאמר הבא במשפט אחד.
האירוע הגדול הראשון שצריכה הייתי לסקר ככתבת "די-צייט" שזה עתה הגיעה לישראל היה הטבח שביצע ברוך גולדשטיין בחברון. כבר אז הבחנתי באופיים המיוחד של דיווחי הטלוויזיה הישראלית. במשך ימים שלמים שודרו דיווחים מיוחדים על הנושא, אותן תמונות זוועה הוצגו שוב ושוב לפרטי פרטיהן. אופי דומה לובש סיקורן של התקפות מחבלים על אזרחים ישראלים – מוצגים צילומים ארוכים וקלוז-אפס ממקום התרחשות הרצח. לאחר רצח רבין ראיתי כיצד נוטלת על עצמה הטלוויזיה את תפקיד הפסיכותרפיסט של עם שלם. מי שהיה משותק מרוב אבל יכול היה להשתתף בהתרחשויות ולהתייחס יום ולילה מול המסך הקטן. העובדה שמהדורת "מבט" עוסקת במשך קרוב לשעה אך ורק בהתרחשויות בישראל ובאזור נותנת לצופה, לעתים קרובות, את התחושה שהוא נמצא במרכז העולם. העורכים במערכת לענייני פנים נאלצים להזכיר מדי פעם שיש סכסוכים, משברים קואליציוניים או בחירות גם במקומות אחרים בעולם.   מרחק זה מכביד במדינה שבה החדשות נשמעות מדי שעה, אפילו בזמן נסיעה באוטובוס ציבורי. אכן, קורה כאן לא מעט, אולם גם כלי התקשורת מדווחים הרבה מאוד. שני העיתונים היומיים הגדולים, "ידיעות אחרונות" ו"מעריב", נאבקים על התפוצה, ומאבק זה משתקף, כמו בכל מקום, בעיקר בכותרות צעקניות ולאו דווקא בעליית רמת הכתיבה העיתונאית. פירושו של דבר הרבה "בלה-בלה", שבארצות אחרות מופץ על-ידי "העיתונות הצהובה". מאידך, אין בישראל, למרבה המזל, אף לא עיתון אחד מסוג ה"בילדצייטונג" הגרמני או "הסאן" האנגלי. לעיתונות ה"בלה-בלה" יש לשייך, בעיני, גם את העיסוק הרעשני במשפחת נתניהו. אין ספק שראש הממשלה, הדוגל בסגנון פוליטי פסבדו-אמריקאי, הביא זאת על עצמו. אולם, אפילו כמשקיפה מן הצד אינני יכולה להשתחרר מהחשד שאילו היה זה שמעון פרס שהיה מבזבז 3,000 דולר בבית-מלון בדאבוס, היתה לכך תהודה פחותה בהרבה. במקרה זה, ייתכן שהגישה התקשורתית השלילית, שנתניהו כה מרבה להתלונן עליה, מילאה בכל זאת תפקיד מסוים, אם כי קטן, שכן יש מספיק סיבות אחרות, ראויות, לדיווח ביקורתי. התחרות על התפוצה מוליכה, לעתים, לפרסום סנסציות שהאקטואליות שלהן אינה עולה על 24 שעות. אולם כיוון שידיעות ישראליות המוצגות כחשובות מאומצות כמעט מיידית על-ידי כתבי העיתונות הבינלאומית, מופיעים בתקשורת האירופית והאמריקאית דיווחים על אודות אירועים שכבר אינם אקטואליים. לדוגמה, דיווח על ראיון עם פרופ זאב מעוז, מנהל המכון ללימודים אסטרטגיים באוניברסיטת תל-אביב, שבו הוא מתייחס במלוא הרצינות לאפשרות של פוטש צבאי בישראל, הופיע ביומון הגרמני "פרנקפורטר אלגמיינה צייטונג", אף שבאותה עת שוב לא זכה כלל לתשומת לב ציבורית. דיווח זה הוביל לקריאה טלפונית אלי ממרכז השבועון "די-צייט" בגרמניה, שעורכיו רצו מאמר מפורט בנושא לשבוע לאחר מכן. לאחר כמה וכמה שיחות עם "יודעי דבר", אושר לי את אשר כבר שיערתי קודם לכן: שהנושא הוא "זבוב שתוחלת חייו היא יום אחד", כפי שאופייני לתנאי התקשורת הישראלית. אך כיצד להבהיר זאת למערכת שבועון הבית שלי, שעורכיו קראו זה עתה על הנושא בעיתון היומי החשוב בגרמניה? לא כל מה שהתקשורת הישראלית מייצרת מדי יום ביומו הוא באמת "אקטואלי" כפי שהוא מוצג. לעבוד ככתבת חוץ עבור שבועון מסוג "די-צייט" משמעו לדווח על התפתחויות ארוכות טווח. אולם, משום שכל העת מועברים מישראל כל-כך הרבה דיווחים אקטואליים, עלי ללחוץ על המערכת בהמבורג שוב ושוב שגם לה כדאי לפרסם נושאים חשובים שהם עדיין בלתי ידועים, ושאנחנו יכולים להדפיסם ראשונים. ברם, אם מתפוצץ מטען חבלה או יש התנגשויות אלימות, אין ברירה אלא להזיז מאמר מתוכנן על תום עידן הקיבוצים או על הקוניקטורה בתחום הטכנולוגיה המודרנית, לטובת המצב ה"אקטואלי באמת". גיזלה דאכס היא כתבת השבועון הגרמני "די-צייט" בישראל גיליון 9, יוני 1997
article 17: 
אתה נדרש לסכם את המאמר הבא במשפט אחד.
בדירתה של השחקנית אלפרידה ריטר, שזה עתה חזרה מרוסיה. מזוודות פרוקות למחצה. העיתונאים פיקסל, פייגל והלברשטאם מנופפים בזרועות ומציפים אותה בשאלות. שלושתם ביחד (בערבוביה): יש לך סימנים של הנאגאייקות [שוט רוסי]? בואי תראי אותם? אנו רוצים פרטי פרטים, details. איך הייתה המוסקוואיות? מה הרשמים שלך? את בוודאי סבלת נורא, את שומעת, בוודאי ס ב ל ת? פיקסל: תארי כיצד התייחסו אליך כאל אסירה! פייגל: אנא ספרי על רשמייך עבור מהדורת הערב! הלברשטאם: תארי עבור מהדורת הבוקר מה הייתה האווירה בדרך חזרה! אלפרידה ריטר (במבטא צפון גרמני ובחיוך): רבותי, אני מודה לכם על העניין הרב, זה באמת נוגע ללב, שהווינאים האהובים שלי שמרו את אהדתם אלי. אני מודה לכם מכל הלב, שכל כך טרחתם באופן אישי. הייתי בשמחה גם מחכה עם פריקת המזוודות, אולם אינני יכולה לומר לכם אלא שהיה מאוד מאוד מעניין, ששום דבר רע לא קרה לי ושהנסיעה חזרה היתה אמנם ארוכה, אבל אפילו לא במקצת קשה, ושאני (בטון שובב) מאוד שמחה להיות שוב בווינה האהובה. האלברשטאם: מעניין—כלומר הנסיעה חזרה היתה ארוכה—את מוכנה להודות בכך? פייגל: היא אמרה קשה. פיקסל: חכו רגע, את ההקדמה כתבתי כבר במערכת—רק רגע—(כותב)—מיסורי השבי הרוסי נפדתה, ולאחר נסיעה ארוכה וקשה הגיעה סוף-סוף ליעדה. האמנית הגירה דמעות שמחה, ביודעה על היותה שוב בעירה האהובה וינה. אלפרידה ריטר (מאיימת עם האצבע): דוקטור שלי, דוקטור שלי, את זה לא אמרתי, להיפך, אני אמרתי שבכל הקשור אלי אינני יכולה להתלונן על כלום. פיקסל: אהה! (כותב) האמנית מתבוננת כעת אחורה בשוויון נפש אירוני מסוים על מה שעבר עליה. אלפרידה ריטר: אבל מה זה?—אני חייבת לומר—לא, דוקטור, אני מזועזעת. פיקסל (כותב): אבל אז—כשהמבקר רענן את זיכרונה, היא ביטאה זעזוע. במלים נרגשות תארה ריטר כיצד ניטלה ממנה כל אפשרות להתלונן על היחס לו זכתה. אלפרידה ריטר: אבל דוקטור, מה אתה מנסה לעשות?—אני בשום אופן לא יכולה לומר... פיקסל: היא אפילו לא יכולה לומר. אלפרידה ריטר: אבל באמת—אני לא יכולה באמת לומר. הלברשטאם: אבל באמת, את לא יודעת שאפשר לומר הכל?! חברה יקרה, הביטי, קהל הקוראים רוצה לקרוא, את מבינה. את י כ ו ל ה לומר. אצלנו בוודאי, ברוסיה אולי לא, כאן תודה לאל יש זכות דיבור, לא כמו ברוסיה. כאן השבח לאל ניתן לומר הכל על המצב ברוסיה. האם ברוסיה התעניין עיתון כלשהו בך כמו כאן. נו אז! פייגל: ריטר, גלי תבונה. האם את חושבת שקצת פרסומת תזיק לך במקום שבו את עוד מתכוונת להופיע? נו אז! אלפרידה ריטר: אבל רבותי—אני לא יכולה—זה הרי מצוץ מהאצבע—לו הייתם רואים זאת בעצמכם—לו הייתה לי אפילו תלונה מזערית על הצקות ברחוב או במשרדים —אתם מעלים על דעתכם שהייתי שותקת? פיקסל (כותב): רועדת עדיין מהתרגשות, נזכרת ריטר כיצד ההמון ברחוב מעך את אצבעותיה, כיצד הציקו לה במשרדים כאשר העזה להביע תלונה מזערית וכיצד היא היתה חייבת לשמור על שתיקה בנוגע לכל החוויות האיומות הללו. אלפרידה ריטר: אבל דוקטור, אתה חומד לצון. אני יכולה לומר לכם אפילו שהשוטרים באו מאוד לקראתי, הושיטו יד היכן שיכלו. לא היתה לי בעיה כלשהי לצאת החוצה לכל מקום שרציתי, ולחזור הביתה אחר כך, אני מבטיחה לכם, לו הייתי מרגישה אפילו לשנייה אחת כאסירה... פיקסל (כותב): האמנית מספרת, שבמקרה אחד כאשר היא ניסתה לצאת החוצה, באו השוטרים לקראתה, אחזו בה בידה והחזירו אותה הביתה, ושלמעשה חיה חיי אסירה... אלפרידה ריטר: כעת אני באמת כועסת—אין זו אמת רבותיי-אני מוחה! פיקסל (כותב): היא באמת כעסה, בהיזכרה בחוויות אלה, במחאותיה חסרות הטעם. אלפרידה ריטר: אין זו אמת רבותיי! פיקסל (כותב): לא אמת? מה זאת אומרת לא אמת? כל מלה שכתבתי יצאה מפיך. מערכה ראשונה, תמונה 14, מתוך "ימי האנושות האחרונים: טרגדיה בחמש מערכות עם פתיח ואחרית דבר" מאת קארל קראוס, בתרגומה של ד"ר איריס רחמימוב מאוניברסיטת תל-אביב, מובאת כאן באדיבות האוניברסיטה Karl Kraus, Die Letzten Tage der Menschheit: Tragödie in fünf Akten mit Vorspiel und Epilog Edition 1926 (Die Fackel Wien, Leipzig) מה שנשמיד / אורן פרסיקו מי שצורך תקשורת באופן ביקורתי, חב חוב עצום לקרל קראוס גם אם מעולם לא קרא מילה אחת שכתב
article 18: 
אתה נדרש לסכם את המאמר הבא במשפט אחד.
חברות וחברים, בדרך לניצחון נוסף באחד המאבקים שלנו! דיווחנו לכם על זה ראשונים עוד כשזה היה בתנור, אך כעת זה סופי: מבקר המדינה קובע בדוח רשמי כי על כל איש ציבור לפרסם מדיניות למחיקת פוסטים ביקורתיים בדפיו הציבוריים, וכי חסל סדר חסימה שרירותית!  השנה אספנו יחד אתכם מידע על פוליטקאים שחוסמים אזרחים בעמודי הפייסבוק שלהם – ללא אזהרה מראש, וללא כל סיבה מוצדקת. כלומר מגיבים שלא התבטאו באלימות, אלא רק העבירו ביקורת מנומסת או שאלו שאלות – אוידו מדפים שאנו מממנים באמצעות כספי מיסים. אותם גולשים נחסמו מדפים שלא דנים בהם על עיצוב הסלון, אלא על התנהלות ציבורית. פנינו לוועדת האתיקה של הכנסת בנושא – וחסמו אותנו. עיתונאים אחרים? צחקו עלינו. לבסוף ערכנו סקר חסימות גדול יחד עם אסתי סגל, ופנינו למבקר (יחד עם רבים אחרים שנחסמו). כעת מבקר המדינה מתקין כללים דיגיטליים מעולים! "מניעת ביקורת לא נוחה לאיש הציבור או לגוף הציבורי" הוא אומר, אך אינה סיבה המצדיקה חסימה. לדברי המבקר, יש לנקוט תחילה ב"אמצעים שפגיעתם בחופש הביטוי פחותה, כמו מתן אזהרה או חסימה מוגבלת בזמן". המבקר קבע כי על גוף ציבורי או איש ציבור המפעיל דף פייסבוק ציבורי לפרסם מדיניות בדבר השימוש בדף ולקבוע נהלים. "על נוהלי השימוש לעלות בקנה אחד עם הזכות לחופש הביטוי ולכלול אמצעי תגובה מידתיים שיינקטו נגד המפרים את מדיניות השימוש בדף, כגון אזהרה קודם מחיקה או חסימה לזמן מוגבל בתגובה על ההפרות הראשונות". עוד הוא קובע שהסנקציות צריכות להיות מנומקות ויש לתעד את הטלתן. הכנסת והפוליטיקאים עלולים לא לאמץ את הנחיות המבקר בנושא. אך כעת עתירה שתוגש לבית המשפט בנושא תוכל להישען על פסיקתו! במיוחד מול שרים וראשי ערים (מול הח"כים פסיקת המבקר היא יותר בגדר המלצה, בניגוד לרשות המבצעת). אז מי מרים את הכפפה?   
article 19: 
אתה נדרש לסכם את המאמר הבא במשפט אחד.
אם תמונה שווה אלף מלים, אולי אפשר להסתפק בטקסט? מתברר שזאת עמדתו של ה"ניו-יורק טיימס". קוראיו של העיתון האמריקאי יכלו לקרוא שאת השער של הגיליון החדש של "שרלי הבדו" תעטר דמותו של הנביא מוחמד, בעינו דמעה, בידיו השלט "Je suis Charlie" ומעליו הכיתוב "הכל נסלח". אבל את הקריקטורה עצמה לא יכלו לראות. המאמר של רייצל דונאדיו מה-12.1.15 מתאר את ישיבת המערכת של 25 הניצולים מהטבח בשבועון הסאטירי, שהתנהלה במשרדי העיתון "ליברסיון", שהתנדב לספק את האכסניה הזמנית. בסיום הישיבה המוצלחת, כותבת דונאדיו, "בשמחה אם גם באירוניה", הם פרצו בקריאות "אללהו אכבר". המאמר מלווה בשלוש תמונות, באחת מהן נראים הניצולים העמלים על הגיליון שיודפס בחמישה מיליון עותקים, במקום 60 אלף שבשגרה. אבל הקריקטורה שבמרכז העניין, כמו גם הקריקטורות האחרות של מוחמד שפירסם "שרלי" בעבר, אינן ביניהן. צריך סיבה טובה כדי לא לכלול את הקריקטורות בכתבה הזאת ובדיווחים השונים על הפיגוע. האם הסיבה של ה"טיימס" היתה טובה דייה? רבים חשבו שלא. האומבודסמן של העיתון, מרגרט סליבן, הקדישה שני טורים לעניין. את ההחלטה לא לפרסם קיבל העורך הראשי דין באקט, היא כותבת, ונימק זאת כהתחשבות בקוראים: "יש לנו סטנדרט שמשמש אותנו נאמנה כבר זמן רב: יש הבדל בין עלבון שלא לצורך לבין סאטירה. רוב הקריקטורות הן עלבונות שלא לצורך". באקט הכחיש כי מדובר בכניעה לפחד מפני פעולת תגמול או דאגה לשלומם של אנשי ה"טיימס" ברחבי העולם. התייעצתי עם אנשי הדסק הבינלאומי, סיפר העורך, ואלה אמרו שהם אינם חוששים. ההחלטה היתה עקרונית, הצהיר. אפשר להבין זאת: ה"טיימס" לא היה מוצא לנכון לפרסם קריקטורות כאלה בימים כתיקונם, אז מדוע היום? אלא שאם אפשר להצדיק את אי-הפרסום של הקריקטורות הקודמות של "שרלי" בדיווחים לאחר הפיגוע, כאשר הפוקוס החדשותי היה הטבח עצמו והתמונה המרכזית היתה זירת האירוע רווית הדם, הרי כאשר במוקד נמצא הגיליון החדש, הדיווח ללא השער המדובר מעורר תחושת צדקנות יותר מאשר כבוד לקוראים רגישים. ואולי גם הערך החדשותי של הקריקטורות אינו מחריג אותן מההתנהלות בשגרה ואינו מצדיק את הפגיעה האפשרית ברגשות הקוראים? המוטו של ה"ניו-יורק טיימס", שמופיע בראש כל מהדורה, הוא "כל החדשות שראויות לדפוס". לפנינו, אם כן, דילמה בין "כל החדשות" לבין "הראויות לדפוס". כספינת הדגל של העיתונות האמריקאית, ה"טיימס" מושך תשומת לב רבה יותר, ובהתאם גם מעניק תשומת לב יתרה להצדקת החלטותיו. אבל כלי תקשורת אחרים נהגו באופן דומה. גם הרשתות CNN ו-NBC, כמו גם הסוכנות AP, לא פירסמו את הקריקטורות. "וושינגטון פוסט" נמנע בתחילה מפרסום הקריקטורות הישנות, בדומה ל"טיימס", מתוך רגישות לקוראיו (למעט במאמר דעה, בהחלטה של עורך הדעות), אבל בדיווחו על הגיליון החדש של "שרלי" הביא את תמונתו, וכך נהג גם ה"וול-סטריט גורנל". בטורה השני, לאחר הדיווח על השער של "שרלי", סברה האמבודסמן סליבן שה"טיימס" היה צריך להכריע באופן דומה: "קוראי העיתון לא היו צריכים ללכת למקום אחר כדי למצוא את התמונה". ייתכן של"ניו-יורק טיימס" היה קל לדבוק בעקרון אי-הפרסום מפני שעם האינטרנטיזציה של התקשורת, קשה להאמין שגם הקוראים הנאמנים ביותר לא נחשפו לתמונות. אפילו עיתונם האהוב סיפק קישור לתמונת השער החדש; כך הקוראים נחשפים למלוא האינפורמציה, בעוד שהעיתון יכול לשמור על העמדה הבלתי מתפשרת. אפשר לתהות: האם ההחלטה של באקט היתה נותרת בעינה גם בעידן לא מקוון, עת הקוראים היו תלויים במידה רבה בעיתון כדי להיחשף לתמונת השער של "שרלי"? כלי תקשורת אחרים הציגו עמדה עקרונית שונה בתכלית. פלטפורמות אינטרנטיות כמו "הפינגטון פוסט" ו"באזפיד" פירסמו את הקריקטורות מלכתחילה ובהבלטה. נח שכטמן, עורך ב"דיילי ביסט", שפירסם פאנל של הקריקטורות, אמר ל"קולומביה גורנליזם ריביו" ש"כלי תקשורת שמחליטים שלא לפרסם את התמונות האלה או לטשטשן ראויים לגינוי". עיתונים מרכזיים באירופה פירסמו גם הם את הקריקטורות, ביניהם "פרנקפורטר אלגמיינה צייטונג" הגרמני, "נויה זוריצר צייטונג" השווייצרי, "קוריירה דלה-סרה" האיטלקי וכמובן "לה-מונד" הצרפתי. אבל דווקא העיתון הדני "יילנדס פוסטן", שב- 2005 פירסם 12 קריקטורות של מוחמד שעוררו מהומה רבתי, שמר הפעם על שתיקה ויזואלית. העורך יורן מיקלסן מצוטט ב"קולומביה גורנליזם ריביו" כאומר: "אני שומר על זכותי כעורך לפרסם בעתיד קריקטורות מכל הסוגים. אבל לא עכשיו. האמת היא שמבחינתנו זה יהיה חסר אחריות לגמרי לפרסם כעת קריקטורות ישנות או חדשות של הנביא. רבים לא ירצו להודות בכך. אני מודה בכך, הגם שבחוסר רצון".
article 20: 
אתה נדרש לסכם את המאמר הבא במשפט אחד.
מהו מדור "הגנזך" דו"ח כספי, 2008 דו"ח כספי, 2009 דו"ח כספי, 2010 דו"ח כספי, 2011 דו"ח כספי, 2012 דו"ח כספי, 2013 דו"ח כספי, 2014 דו"ח מילולי, 2008 דו"ח מילולי, 2009 דו"ח מילולי, 2010 דו"ח מילולי, 2011 דו"ח מילולי, 2012 דו"ח מילולי, 2013 דו"ח מילולי, 2014 תקציר הליכי ביקורת מטעם רשם העמותות, 2015 חמשת מקבלי השכר הגבוה בעמותה, 2009 חמשת מקבלי השכר הגבוה בעמותה, 2010 חמשת מקבלי השכר הגבוה בעמותה, 2011 חמשת מקבלי השכר הגבוה בעמותה, 2013 חמשת מקבלי השכר הגבוה בעמותה, 2014 עמותת יתדות תשמ"ו להחדרת ערכי היהדות: תעודת רישום, 1986 נסחי חברה, יתדות ת.ש.מ.ו הוצאה לאור ופרסומים בע"מ: 22.4.18 | 8.4.21 עשיית שימוש כלשהו, לרבות עיון, קריאה והסתמכות על מסמכים כשהם לקוחים מתוך מדור זה, היא בבחינת הסכמה מכללא מצדו של עושה השימוש לעשות זאת באופן הוגן וסביר ובהתאם לכל דין, תוך הימנעות מהפרת זכויות כלשהי. המסמכים הנכללים במדור מפורסמים כפי שנתקבלו, ול"הצלחה" ו/או ל"העין השביעית" אין ולא תהיה כל אחריות ו/או שליטה על תוכנם, צורתם, שלמותם וכיו"ב. גולשים המחזיקים בידיהם מסמכים שיש תועלת בחשיפתם לאור השמש מוזמנים לפנות אלינו ולמסור אותם באמצעות כתובת האימייל contact@the7eye.org.il
article 21: 
אתה נדרש לסכם את המאמר הבא במשפט אחד.
גון סטיוארט, מנחה ה"דיילי שואו" בערוץ קומדי-סנטרל, הוא הסטיריקן המצליח והמפורסם ביותר בארה"ב. סקרים ומחקרים טענו כי התוכנית בהגשתו שקולה למשדרי חדשות רגילים מבחינת היקף המידע המוצעת לצופים, וכי עבור נתח גדול של צופי הטלוויזיה האמריקאים היא משמשת ספק המידע העיקרי של אקטואליה.  לכבוד פרשת האזנות הסתר, המאיימת על אחיזתו של רופרט מרדוק באימפריית העיתונות הגדולה בעולם, כמה קטעים מן התוכנית העוסקים באיל התקשורת – מ-2003 ועד לפרשה הנוכחית. קטעי הווידיאו מובאים כאן בהתאם לרשיון השימוש באתר התוכנית. The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook
article 22: 
אתה נדרש לסכם את המאמר הבא במשפט אחד.
 "תולעת המשפט" הוא פרויקט ביג דאטה שנועד "להנגיש בצורה פתוחה וגולמית נתונים על הנעשה בבתי-המשפט בישראל", כך על-פי הצהרת הכוונות של מייסדו, אנדי וורמס. וורמס שוחח על הפרויקט ועל תפיסת העולם שמאחוריו ב"קול העין", תוכנית הרדיו של "העין השביעית" וקול-הקמפוס. להלן גרסה ערוכה של השיחה שקיים איתו המנחה איתמר ב"ז. "תולעת המשפט", מספר וורמס, עושה שימוש במאגר הנתונים של אתר האינטרנט של הרשות השופטת, המציג מידע על התיקים המשפטיים הנידונים בבתי-משפט ברחבי הארץ. "תולעת המשפט עושה דבר מאוד פשוט: היא לוקחת את כל הנתונים ומכניסה אותם לגיליון אלקטרוני, כלומר לאקסל, כך שכל אחד יוכל לעבוד על זה עם כלים סטטיסטיים ומספריים ולעשות את הבדיקות שהוא מעוניין בהן ולהגיע למסקנות". איזה סוג של מסקנות אפשר להסיק מהמידע שהנגשת עד עכשיו? "למשל, כמה תיקים נפתחים בכל בתי-המשפט, כמה שופטים מטפלים בכמה תיקים, ובאיזה סוגים של תיקים. פרסמנו גם רבע מיליון רשומות של מינויים מקצועיים בשכר שנעשו בבתי-המשפט – בתי-המשפט בארץ, כשהם מנהלים תיקים, ממנים אנשי מקצוע כמו רופאים או עורכי-דין שמסייעים בתיק. "פעם פנה אלי עיתונאי שרצה לבדוק האם יש דפוסים שחוזרים על עצמם כשבתי-המשפט ממנים אנשי מקצוע – למעשה הוא רצה לבדוק האם יש איזושהי קומבינה שלפיה אנשי מקצוע מסוימים מקבלים הרבה יותר מינויים מאנשי מקצוע אחרים. לשמחתנו לא יצא מזה שום פרסום כי העיתונאי הגיע למסקנה שאין משהו חריג, שבאמת התיקים מפוזרים באופן די רחב בין מספר גדול מאוד של אנשי מקצוע. הדבר המעניין הוא שיש לנו את היכולת בתור אזרחים ובתור פעילים לבדוק את הרשויות שלנו ולעמוד על תפקודן". למה להנגיש מידע דווקא ממערכת המשפט? "מערכת המשפט היא מערכת מאוד חשובה בישראל, שנוגעת לכל תחומי החיים שלנו – לחיינו הפרטיים, לחיינו העסקיים וליחס בין האזרחים לבין הרשויות. למעשה, זו תמונת ראי של החברה כולה. אפשר לראות באיזה ערים מגישים הכי הרבה תביעות, איזה חברות ביטוח או חברות תחבורה מקבלות הכי הרבה תביעות, מה שיעור התביעות שנמצאות מוצדקות. דרך הסכסוכים, התביעות והתיקים בבתי-המשפט אנחנו רואים תמונת מצב של כל החברה הישראלית". ב"תולעת המשפט" אתה מתבסס על מידע פומבי שהממשלה מנגישה. איזה ציון היית נותן לממשלה בתחום תחזוקת מאגרי הנתונים הפתוחים שלה? "תולעת המשפט סורקת אך ורק את החלק הפומבי של אתר בתי-המשפט. לחלק החסוי אין לנו גישה. מצד אחד מערכת המשפט, בגלל הטבע והייעוד שלה, וגם בגלל החוקים בארץ, היא אחת המערכות הכי פתוחות בישראל – וכל אחד יכול להיכנס ולמצוא שם נתונים. מצד שני, המערכת מאוד קשה ומסורבלת לשימוש. אין למשל פונקציות של חיפוש או סטטיסטיקות". צריך לציין, מדובר בפונקציות מאוד בסיסיות. אם אני רוצה למשל לראות במערכת "נט-המשפט" את כל ההליכים שקשורים לאהוד אולמרט – אני לא יכול פשוט להקיש כמו בגוגל "אהוד אולמרט" ולקבל את כל התיקים. "זה לא קיים. אתה צריך לחפש את זה ידנית בתהליך מאוד ארוך ומייגע שייקח לך אלפי שאילתות, או שאתה יכול לנסות את מזלך ולשלם כסף למאגרים פרטיים שנמצאים בשימוש של משרדי עורכי-דין, אבל בהם לא כל הנתונים מופיעים – רק מה שיש בו עניין לעורכי-דין. "עורכי-דין בדרך כלל מתעניינים במקרים שבהם בית-המשפט הגיע לפסק דין והפעיל עקרונות משפטיים. לעומת זאת, בתולעת המשפט אפשר למצוא גם תיקים שהסתיימו בפשרה, שאין בהם בדרך כלל עניין משפטי – אבל לפעמים אפשר לגלות בהם דפוסים. למשל, חברה שמגיעה ליותר מדי פשרות – יכול להיות שהיא פועלת לפי שיטת מצליח ולא מטפלת בלקוחות שלה בצורה הגונה". מה גרם לך להקים את האתר? "האתר הוקם בהשראת הסדנא לידע ציבורי, עמותה שעוסקת בהנגשת מידע ממשלתי. השתתפתי פעם בהאקתון שלהם, הם עושים דברים דומים עם מאגרים אחרים, כמו מאגרים של רשויות הבנייה והתכנון ומאגרים של תאונות דרכים. הנושא עלה – ולקחתי את זה לאט-לאט. "תולעת המשפט נמצאת בקשר עם מספר חוקרים באקדמיה, עיתונאים ופעילים שעושים שימוש בנתונים כדי לבדוק את הנושאים שמעניינים אותם. זה פרויקט מאוד צעיר שפועל עם מעט משאבים, אז בינתיים זה לא הניב שום פרסום, אבל יש הרבה אנשים שמתעניינים ועובדים עם זה". שלוש שנים מהיום, איך היית מדמיין את "תולעת המשפט"? "בעוד שלוש שנים, אם יהיו זמן ומשאבים, תולעת המשפט תשקף באופן מלא את כל הפרטים שקיימים באתרי הממשלה, וגם תתעדכן בזמן אמת כך שניתן יהיה לראות היום את כל מה שקרה אתמול במערכת המשפט". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס מדי שבוע בימי חמישי בשעה 12:00, וזמינה להאזנה באתר התחנה ובאתר "העין השביעית". ניתן גם להתחבר לפיד ה-RSS של "קול העין" באתר icast. עורכת מוזיקלית: חן ליטבק.
article 23: 
אתה נדרש לסכם את המאמר הבא במשפט אחד.
 חיים זיסוביץ משוחח עם השופט בדימוס מישאל חשין ועם העיתונאי מוטי קירשנבאום, על הסוגיות שמעוררות ההדלפות של תמלילי החקירה של ראש הממשלה אהוד אולמרט. האם הפרסום פוגע בהליך המשפטי, ולמי יש אינטרס להדליף את החומרים?  התקשורת פרסמה בהבלטה סרטון וידיאו שצילמה נערה פלסטינית בשליחות ארגון "בצלם", המתעד חייל צה"ל יורה כדור גומי בעצור פלסטיני כבול. חיים זיסוביץ משוחח עם אורן יעקובוביץ מ"בצלם", אור הלר מערוץ 10 ויועצת התקשורת אמילי עמרוסי (לשעבר דוברת מועצת יש"ע): האם ראוי שהתקשורת תעשה שימוש בחומרים "מטעם", שיכול להיות שנערכה בהם מניפולציה?  "עם כל הקושי, אני חייב להצטרף למבקרים כולם... לפעמים גם הקונצנזוס יכול להיות צודק". יאיר גרבוז על התוכנית "הפוליגרף", על הטלוויזיה כמשק אוטרקי ועל סיום עונת השידורים של "תיק תקשורת". התוכנית תשוב בתום הפגרה.
article 24: 
אתה נדרש לסכם את המאמר הבא במשפט אחד.
שכר הח"כים יעלה השבוע בכ-1,300 שקלים. את זה אתם כבר יודעים. אבל מה היה קורה אילו הח"כים היו מקבלים את המלצת הוועדה שהם בעצמם מינו לענייני התנאים שלהם? בדקנו: השכר היה עולה במצטבר, מאז 2015, בכ-680 שקל בלבד, במקום בכ-5,300 ש"ח. הפעם ב #טרחנות_לשבת החלטנו לבדוק מה היה קורה אם הח"כים לא היו קובעים לעצמם את השכר. * ועדה ציבורית שמינתה הכנסת דנה בסוגיית השכר במשך חודשים רבים, ולבסוף קבעה כי על השכר להיות מוצמד למדד המחירים לצרכן (יוקר המחיה) ולא לשכר הממוצע במשק. כתוצאה מכך, שכר הח"כים היה אמור להפסיק לזנק מדי שנה, מעשה שחברי הכנסת לא היו מוכנים לסבול. אז מה עשו? ועדת הכנסת בראשות דוד ביטן פשוט דחתה את המלצתה של הוועדה ב-2015. במקום זאת, הח"כים קבעו כי השכר יוצמד לשכר הממוצע במשק.  המשמעות הישירה: העלאת שכר של בין 700 – 1400 ש"ח בחודש מדי שנה. יש לציין כי חברי אופוזיציה מהמחנה הציוני, יש עתיד ומרצ נלחמו, ללא הצלחה, בניסיון לקבל את המלצות הוועדה הבלתי תלויה. בהערכה שביצענו, מצאנו כי אם הצמדת השכר הייתה מתקבלת כפי שהציעה הוועדה – לפי מדד המחירים – השכר בין שנת 2015 לשנת 2020 היה עולה בכ-680 שקל (במקרה שמדד ירד השכר היה אמור לקפוא). פתרון ביניים שניתן היה לאמץ, הוא תמהיל של הצמדת השכר הממוצע ויוקר המחייה, וכך לקבל העלאה ריאלית, אך מתונה יותר לאורך השנים. בנקודה זו ראוי לציין גם את השרים שסידרו לעצמם מנגנון הצמדה דומה, פשוט כי הם חששו שהח"כים "הרגילים" ירוויחו יותר מהם.  לפני שנתיים פעלו השרים מול ועדת הכספים כדי לסדר לעצמם העלאה רטרואקטיבית באותה שנה של כ-5,000 שקל בחודש, סכום הנושק לשכר המינימום בישראל (5,300 שקל), יחד עם הצמדה דומה – לשכר הממוצע. כתוצאה, שכר השרים זינק מ-39,236 ל-44,200 ש"ח. לאחר העלאה בינואר 2019 והעלאה נוספת בינואר הקרוב, יעמוד השכר על מעל ל-50,000 שקל (כאמור, סכום סופי יקבע בינואר). תארו לכם שאתם יושבים תשעה אנשים בבר, וכל אחד מכם מרוויח שכר מינימום – 5,300 שקל. שכרכם הממוצע הוא גם 5,300 שקל. פתאום נכנס לחדר מנהל בנק, ששכרו עומד על מאתיים אלף שקל בחודש – השכר הממוצע יקפוץ ל-24,770 שקלים!  מנגד עומד השכר החציוני, הקו שחותך באמצע את מקבלי השכר, 50% מהשכירים מרוויחים מתחתיו ו-50% מעליו. במקרה הזה השכר החציוני לא ישתנה, ויישאר על 5,300 שקל. בשונה מהשכר הממוצע שמפורסם פעם בחודש, השכר החציוני מפורסם פעם בשנה, ובשנת 2018, עמד על 7,988 שקל. זאת בשונה מהשכר הממוצע  במשק, שעמד באותה תקופה על 10,584 שקל. בשורה התחתונה: הממוצע רגיש מאד לנתונים קיצוניים, ואם אלו יגדלו ופערי השכר במשק יתרחבו, יעלה גם שכר הח"כים. תמהיל של ממוצע ומדד היה יכול לרסן את הקפיצות האלו, ועדיין לספק העלאת שכר סבירה מדי שנה. * השנה האחרונה הייתה חריגה ביותר והכנסת כמעט ולא עבדה. הח"כים יקבלו העלאה שאף ארגון לא היה מאשר לעובדיו. פנינו לכלל סיעות הכנסת וכרגע מפלגות כחול לבן, ישראל ביתנו והמחנה הדמוקרטי הן היחידות שהסכימו לוותר על העלאת השכר הקרובה. אנו קוראים לשאר חברי הכנסת לפעול באופן דומה. לא עבדתם שנה. העלאה הזו לא מגיעה לכם. 
article 25: 
אתה נדרש לסכם את המאמר הבא במשפט אחד.
המחקר מנתח מכתבים שפורסמו ב"הארץ" במחצית הראשונה של 2003. נמצא כי הכותב הממוצע נמנה עם המגזרים החזקים בחברה; שיעור בני הקבוצות המוחלשות נמוך. התפלגות נושאי המכתבים מצביעה על התעלמות מן השסעים החברתיים לטובת מיקוד תשומת הלב בסוגיות פוליטיות/מפלגתיות. כותבים רבים נוקטים לשון "אנחנו", האמורה לכלול את כלל האזרחים. אף שהפרופיל הסוציו-דמוגרפי של החתומים על המכתבים הוא של אליטות, מרביתם מייצרים את הרושם כאילו יש אחידות בתוך החברה הישראלית וכאילו השסעים הפנימיים ממוזערים עד כדי אי-נראות. האויב הערבי נתפס, מכונן ומשועתק כישות שמעברה השני מתגלמת ישות אחידה ולְכידה של "כלל עם ישראל". המחקר נערך במסגרת הסדרה "התקשורת המגזרית בישראל", פרי עבודתה של קבוצת מחקר שקמה בשנת 2003 במסגרת מכון חיים הרצוג.
article 26: 
אתה נדרש לסכם את המאמר הבא במשפט אחד.
דייוויד בלאט נראה מהורהר על שער מוסף הספורט של "ידיעות אחרונות". "מחפש תשובה" היא כותרת טובה. כוחה במה שלא נאמר בה. השער מזמין את הקורא למה שנראה ככתבת פרופיל על מאמן מכבי תל-אביב. זהו שער יום חמישי קלאסי של ספורט "ידיעות אחרונות", לקראת משחק היורוליג בערב. העיתון של הקבוצה ממשיך במסורת מופלאה של 40 שנה, ואפילו עם אותו כתב – רפאל נאה. אלמלא התבקש מבט חדש על ספורט "ידיעות", לא היתה סיבה להתעכב על השער יותר משלוש שניות.  דפדוף לעמ 2 הזמין תהיות. מה שהוצג כסיפור מגזיני על בלאט וזכה לכותרת מסוגננת ולתצלום דיוקן מבטיח התגלה כלא יותר מידיעה שגרתית מנופחת. הרבה מלים, מעט חדשות. מאחורי החזות החגיגית התגלתה עבודה עיתונאית לא משכנעת. בלאט עצמו סיפק רק כמה משפטים בנאליים, ייתכן אפילו שנלקחו ממסיבת עיתונאים. האזכור של חילוקי דעות בין ההנהלה למאמן אינו חדש. סימן השאלה שהמערכת הציבה מעל דמותו של בלאט עובר לקוראים. הם אלה שמחפשים כעת תשובה לשאלה מה חידש להם העיתון. ריבוע קטן בעמ 2 הבטיח ראיון על כשלון הקבוצה עם גיא גודס, עוזרו של בלאט. יש רק בעיה קטנה: בשביל לקרוא אותו יש לסגור את העיתון וללכת למחשב, לאתר ynet. בכך מסמן העיתון את האמת שעדיין אין אומץ להודות בה: החיים מתנהלים במקום אחר, או בעצם באתר האינטרנט שלנו. התוכן המוצע ב-ynet נראה מעניין יותר מהאטריות הצפודות שהוגשו בעיתון. ההפניה לאתר כמוה כהודאה באוזלת יד. או אם תרצו, העיתון מובס על-ידי עצמו. רפאל נאה, המסקר הנצחי של מכבי תל-אביב, הוא שם נרדף לעיתונות של פעם. אין פסול בעיתונות של פעם בתנאי שהיא לא עיתונות חצר. התפקיד של נאה לא רלבנטי כבר מזמן, אבל הקריירה שלו בלתי נגמרת. הסחורה שהוא מספק צפויה ולעוסה. את מירב העניין בנוגע לבלאט מספקים באותו יום ב"ידיעות" אריה מליניאק בפרשנות יצירתית ועמיר פלג בעיתונות נשכנית. ובכל זאת – מי שתופס את מרכז הבמה הוא דווקא נאה, עם אייטם שמתברר כסיפור ללא כיסוי. עמ 5 גאה להציג את המנה הראויה הכמעט יחידה שיש למדור להציע: "פלג בחמישי". עמוד שיש לו אוהדים רבים, וגם שונאים. פרשנות חריפה שמתגוללת על גיבורי השבוע בליווי איור מרהיב. הטור של פלג הוא להיט, אבל אינו מנוצל בחזית הספורט של "ידיעות". רבע שער כהפניה לפלג הוא המינימום ההכרחי, בוודאי בהתחשב בהיצע של המדור בחמישי האחרון. שני עמודי האמצע הציגו את סופרמן רונאלדו, כוכב השבוע בכדורגל העולמי. מעניין שעורכי המדור ויתרו על הפניה בשער, אולי כי כיכב שם יום קודם. ובכל זאת, לפעמים בחירה מתבקשת היא הבחירה הנכונה. התמיהה גדלה מפני שהפניית השער השנייה בגודלה היתה לראיון משעמם עם יוסי מזרחי, מאמן מכבי נתניה. העמוד שקיבל מזרחי היה החוליה החלשה הנוספת של המדור באותו יום. אחרי שתי שאלות בענייני קבוצתו, נשאל מזרחי על נושאים ברומו של עולם. דעתו על ליגת-העל, הדרבי של ירושלים, אבי לוזון או לימור לבנת לא מעניינת ולא באמת חשובה. גם לסתום חור בגודל של עמוד צריך לדעת. "משחק חופשי" היה לפני כשנה וחצי הטור השבועי שבו מרחו השבוי-לשעבר גלעד שליט ואריק הניג את הגיגיהם המפוהקים. שליט השתחרר בינתיים מהעיתון והקוראים נותרו שבויים של הניג, החתום על טור טרחני-תמהוני. עמוד של קטעי רכילות מחו"ל נראה דליל ומפוספס. תמונת חברתו של רונאלדו נמרחה מכף רגל ועד ראש, ולמרות זאת לא הצליחה להיות אטרקטיבית במיוחד. מדור שאמור להיות שמח וצבעוני – מעוצב באופן מיושן. עשרה אייטמים קצרים הותירו רושם שנכתבו כלאחר יד. אחד מהם הפנה את הקוראים ל-ynet, שם יוכלו לצפות בחזאית צרפתייה מגישה את הפינה שלה בעירום. ייתכן שעורך לחוץ במיוחד כיוון אקדח לרקתו של יאיר קטן, החתום על הטקסטים, וכפה עליו לגרד חומרים. אין הרבה כבוד מקצועי בליהוק של ראש דסק עולם לתפקיד של כתב רכילות. ליד ידיעה על איומי עבריינים כלפי כדורגלן שכבה מודעה עגומה, לא תואר לה ולא הדר, שבישרה ביובש כי תחליבי רחצה התגלו כבעלי ריח לוואי, אם כי הם בטוחים לשימוש. כזה הוא מדור הספורט של "ידיעות": לא מסוכן לבריאות, אבל גם לא ממש מזין. בעיקר עולה ממנו ריח לוואי, שמרמז לקוראים שהחיים האמיתיים מתרחשים על המסך. לא בין הדפים. מאמר זה מתפרסם במסגרת הפרויקט "סריקת מערכות". חלקו הראשון של הפרויקט מוקדש לעיתון "ידיעות אחרונות" 
article 27: 
אתה נדרש לסכם את המאמר הבא במשפט אחד.
כארבעה חודשים עברו מאז הניח ח"כ בועז טופורובסקי (יש עתיד) את הצעת החוק שלו שתקנה עצמאות לוועדה הציבורית שדנה בשכר חברי הכנסת ותנאיהם. מטרת ההצעה פשוטה ובנאלית למדי – שבכל הנוגע לתנאים של חברי הכנסת – לא יהיו הם שיקבעו אותם. אך הסיעה הגדולה ביותר בקואליציה, שתומכת במוצהר בהצעה, לא מקדמת אותה, אף שהתחייבה רק לאחרונה לעשות זאת. את הצעת החוק אומנם יזם טופורובסקי אך מאחוריה עומדת כל הסיעה, שכבר שנים מנסה לאשר אותה. אבל כל אותן השנים ישבה יש עתיד באופוזיציה. כעת, ההצעה מונחת על שולחן הכנסת כבר ארבעה חודשים, כשאף אחד לא נוגע בה, לא מזכיר אותה ולא נלחם עליה. לכן דינה עלול להיות קבורה. אבל אנחנו לא אמרנו נואש – זה צודק וזה מה שצריך להיות.  איפה עומדים הדברים? נכון לעכשיו ועדת הכנסת, שלה הסמכות הסופית לקבוע את תנאיהם של חברי הכנסת, אימצה את כל המלצות הוועדה כפי שהן. אבל ההיסטוריה מלמדת אותנו שלא רחוק היום שבו תעלה המחלוקת בין הוועדה הציבורית לבין חברי הכנסת. טוב יעשו ביש עתיד אם יאשרו את הצעת החוק כבר עכשיו. ההצעה של יש עתיד להפיכת הוועדה הציבורית שקובעת את תנאי ההעסקה של חברי הכנסת לוועדה מחליטה היא אולי תיקון קל בנוסח ספר החוקים. אבל במציאות היא תשנה הרבה. לא עוד ח"כים שקובעים את השכר ואת התנאים שלהם, אלא ועדה ציבורית שתיתן את הטון הסופי.  לפני ארבע שנים הגשנו הצעת חוק פשוטה – שקביעת שכר חברי הכנסת תהיה בידי ועדה ציבורית ולא בידי חברי הכנסת. מה פתאום שעובד ועוד שליח ציבור! יקבע לעצמו את שכרו? גם השנה, כמו בכל שנה מאז 2015, כל חברי סיעת יש עתיד יוותרו/ יתרמו את תוספת השכר. לא ניקח שקל מתוספות השכר לעצמנו. pic.twitter.com/4DusVY8xZe לצערנו בהצעה החשובה יש גם שתי "עזים" שלא תורמות לה באופן משמעותי ויגרמו למחלוקת מיותרת שעשויה לעכב את כל המהלך. יש עתיד צריכים לוותר על הסעיפים הללו ולהכריע את הסיפור – ובמהירות. ה"עז" הראשונה היא הקביעה שבראש הוועדה יעמוד שופט. דרישה כזו סתם מכניסה את הצעת החוק לשדה אידיאולוגי מיותר ועלולה לגרור טענה ש"שופטים לא יחליטו עלינו". הוועדה הוכיחה את עצמה בעבר גם בלי שופט בראשה וידעה להוציא החלטות שלא לרוחם של חברי הכנסת.  חלק בעייתי נוסף בהצעה הוא הדרישה שאת הוועדה ימנה יו"ר הכנסת ולא יו"ר ועדת הכנסת. אפשר ליצור היוועצות או החלטה משותפת (כמו שקרה בפועל הפעם כשמונתה הוועדה מחדש רק לפני כמה חודשים) אבל כל ניסיון להעברת כוח ממוקד אחד למוקד שני סתם יוסיף עוד למחלוקת הקיימת. טוב יהיה אם ב"יש עתיד" יוותרו על כל הדרמה המיותרת. עד שיזכרו ביש עתיד לקדם את החוק החשוב, הח"כים ממשיכים בבקשות לוועדה הציבורית, חלקן סבירות וחלקן מעט פחות. לאחרונה אישרה הוועדה יועץ נוסף לח"כ יולי אדלשטיין מהליכוד, שמציג אפס עשייה פרלמנטרית. עוד אושרה העלאת השכר (ההגיונית) למתורגמנית של ח"כ שירלי פינטו מימינה. החלטה טרייה מהשבוע היא הגדלת התקציב לבדיקות רפואיות תקופתיות של חברי הכנסת. חברי הכנסת זכאים לבדיקה רפואית תקופתית במכון פרטי אחת לשנה על חשבון הכנסת. הוועדה הציבורית, שהמלצתה אושרה בוועדת הכנסת, אישרה להגדיל את התקציב מסכום של 931 שקלים ל-1,600 שקלים. שיהיה רק לבריאות. אבל עולה השאלה שאותה הציג ח"כ אוסאמה סעדי (הרשימה המשותפת), שנמנע בהצבעה: "מדוע הציבור צריך לממן רפואה פרטית לחברי הכנסת כשיש רפואה ציבורית שמאפשרת זאת?" ולדעתנו, אם צריך לעשות בדיקה מקיפה שנתית אז מדוע לא לקדם זאת לכלל אזרחי ישראל, ואם זה אפשרי אז מדוע צריך את ההחלטה הזו בכלל? ** הכישלון של יש עתיד באישור הצעת החוק הזו מצטרף לשורה של כישלונות לעמוד מאחורי הבטחות אחרות. החל מההבטחה של יאיר לפיד להקים ממשלה מצומצמת ולהגביל את מספר השרים וסגני השרים, חלוקת כספים קואליציוניים חרף ביקורת על כך בעבר, וכלה בעקיפה של נבחרת הדירקטורים שנועדה למנוע פוליטיזציה בחברות הממשלתיות, נבחרת שמי שהקים אותה היה יאיר לפיד עצמו.  אנו מקווים שלפחות פה לא נראה כישלון נוסף. מלשכתו של טופורובסקי ומ"יש עתיד" לא נמסרה תגובה. 
article 28: 
אתה נדרש לסכם את המאמר הבא במשפט אחד.
לבו של יואב קרני שותת דם. "באמת שותת", הוא חוזר ומבטיח. על פני ארבעה עמודים במוסף סוף-השבוע של "גלובס" ("גבולות השיח", 24.7.14) הצטרף קרני לגייסות שיצאו ליירט את איש העיתון המתחרה, "הארץ", גדעון לוי, לא לפני שסימן אותו כ"ידידי מנוער, חונכי בעולם העיתונות, שבמשך שנים הערצתי את אומץ לבו ואת דבקותו". בלי לפספס את ההזדמנות לטפיחה עצמית על השכם ("שנינו כתבנו מפעם לפעם זה בשבחו של זה, ואני מתגאה מאוד בשבחיו"), הדרך פנויה להתרת דמו של העמית הבכיר למקצוע, שהעז להזכיר לטייסי חיל האוויר הישראלי שהם אחראים לטבח מזוויע ברצועת עזה ("הרעים לטיס", "הארץ", 14.7.14). "גדעון לוי התקרב להיות בוגד במולדת", מכריז קרני, שלא שוכח לציין כי הוא כבר מזמן אינו חלק מהמולדת הזאת, ושולח אליה הוראות שימוש בבוגדים ממקום מושבו הקבוע בארץ רחוקה. הביקורת של מבקרי המלחמות לטעמו "היא לא רק גסת רוח ונבערת מדעת, אלא גם שקולה כנגד תקיעת סכין בגב". קרני משתמש לגמרי במודע בצירוף המלים ששימש את "האנשים הרעים ביותר בהיסטוריה" (הוא מתכוון כמובן לנאצים, שאת הרטוריקה שלהם הוא מאמץ תוך מצמוץ קליל ביותר), ומגלה בקיאות בכך שאלה המדברים על בגידה במולדת ותקיעת סכין בגב עשו זאת "כדי להחריב את הדמוקרטיה ולחרחר מלחמות עולם", אבל מיד מוציא לעצמו היתר מיוחד לעשות שימוש בניסוחים שמהם נודף "ניחוח כמעט-טוטליטרי", כהגדרתו, שכן "סוף-סוף, יש סכין, יש גב, ויש מעשה של תקיעה. יש מולדת, וממילא גם יש בגידה במולדת". ושלא יהיו לנו אשליות: "לבגידה יש תוצאות". קרני, הומניסט שכמותו, אינו מבקש פגיעה אישית גופנית ("אל נא תיפול שערה משערות ראשו של הבוגד"), ומסתפק בדרישה-תקווה שלוי יוקע אל עמוד הקלון, וקודם כל ראוי "לשקול" את הרעיון "הרע" של ביטול המנוי  ל"הארץ". אם לא יועיל לעיתון הבית, בטח לא יזיק. למה בעצם לעסוק ביואב קרני ולא באלפים שזועקים בגרון ניחר "מוות לבוגדים" בכיכרות או בפייסבוק ובווטסאפ? ובמה שונה קרני מאושיות כמו אביגדור ליברמן ובטח מהפובליציסט יאיר לפיד, שבסך-הכל אמר "חלקנו לא יהיה עימכם" (עבורו, הכותבים ב"הארץ" ופעילי זכויות אדם הם "קיצוניים" ממש כמו בנצי גופשטיין וברוך מרזל, המטיפים לגזענות ברשות התורה וה"עם")? הכל עניין של ציפיות. קרני הוא קודם כל עיתונאי מוערך, שהחל את דרכו ב"הארץ", שאותו הוא מתנדב לתקוף היום. הוא כל-כך מקצועי שהוא אפילו אינו משתמש בשקרים בוטים כדי להוכיח את טיעוניו – כדוגמת הפרסומאי אודי פרידן, עוד פטריוט שנזעק לחבוט בגדעון לוי. מעל במת "הארץ" (29.7.14) כתב פרידן על עזה בלי למצמץ: "בוודאי שהכיבוש הסתיים. אנחנו לא שם, נקודה. אכן יש בעיה עם שטח קטן ובו מיליוני מסכנים חסרי ביוב, תזונה ותקווה" – אבל זו בעיה של "אחיהם לדם וכסף", לא של מי שמטילים עליהם מצור אלים וחונק ביבשה ובים זה שנים ארוכות. אז פרידן, כבעל משרד פרסום, מיומן בסיפורי סבתא על נסים ונפלאות ומותר לו לפנטז על "גילוי מופלא העובר כעת על החברה הישראלית בכל רבדיה" ולהכחיש את מה שרואה לוי, מה שרואה כל אדם בר-דעת, בחברה הקרועה והמבולגנת הזאת: מקהלה הקוראת להשמיד ולאבד את מי שמזדעזעים ממסע ההרג הצבאי הנוכחי, ולצדה לא מעט אנשים מפוכחים שכבר הפנימו כי ההשתלחות הזאת מסוכנת לעתידם ולעתיד ילדיהם הרבה יותר מצינורות המתכת של חמאס ומנהרותיו גם יחד. שפע מדהים של ממתקים וקציצות שמשגרים אזרחים אחוזי פטריוטיות לכוחותינו החובטים באזרחים, אבל גם 15 נשים צעירות שהשכימו בבוקר עד בסיס חיל האוויר בדרום כדי להזכיר לטייסים שהרג אזרחים מהאוויר הוא פשע מלחמה. פרסומאים חסינים מפני עובדות, אבל קרני אינו פרסומאי. הוא אושיה תקשורתית ותיקה ומוערכת. זה כמה עשרות שנים שקרני מדווח, מפרשן ומנתח עבור קהל – אולי לא גדול במיוחד, אבל בוודאי משכיל וסקרן – אירועים פוליטיים ותרבותיים מכל קצווי העולם. הוא כתב מלונדון, מניו-יורק, מוושינגטון ומאוסטרליה, מרוסיה והקווקז, וכיום – ממקום מושבו בניו-דלהי – הוא יכול להעניק פרספקטיבה מרחיבה ומרתקת על אזורים וסוגיות שעבור רוב הישראלים הם ארצות בלתי נודעות. מן המקום הזה, לעובדה שסימן לו כמטרה פרשנית את חופש הביטוי של עמית למקצוע יש משמעות, גם בתוך ים הגידופים והקריאות לרצח של ערבים ויהודים שעוד מעט נתרגל אליהם כמו אל הקביעה שצה"ל הוא "הצבא המוסרי ביותר בעולם". ה"סכין בגב" שהוא כיוון אל גדעון לוי, "ידידו מנוער", תירשם כעוד שפל בסצינה המדכדכת של התקשורת הישראלית בימי "צוק איתן".
article 29: 
אתה נדרש לסכם את המאמר הבא במשפט אחד.
התוכנית "מה קורה" בהנחיית לינוי בר-גפן, המשודרת בערוץ 2 בימים ראשון עד שלישי, מצהירה על עצמה כ"תוכנית החדשות הראשונה שבה הקהל עורך את הכותרות". באתר האינטרנט של "מה קורה" מוצהר בגאווה כי "התוכנית תסכם את היום מזווית מדד הפופולריות של ידיעות באתרים שונים באינטרנט ותבדוק מה הכי עיניין אתכם [...] המערכת תתבסס על התכנים הכי אהובים והכי מעניינים באמצעות מדדי רייטינג שונים באינטרנט כגון: מדד הקלקות, טוקבקים, צפיות בקטעי וידיאו, משלוח ידיעות לחברים ועוד". בלי קשר להיגיון העיתונאי הלקוי שעומד בבסיס התוכנית, נראה כי גם בסטנדרטים של עצמה היא מתקשה לעמוד. מה בדיוק כולל אותו "ועוד" קטנטן שנוסף כך בסיום רשימת מדדי הרייטינג שלפיהם עורכים את התוכנית? קשה לדעת, אבל אולי מדובר במסנן מיוחד המונע מידיעות המביעות ביקורת על ערוץ 2 והזכיינית קשת מלהגיע לליין-אפ של "מה קורה". ביום שלישי השבוע דיווח Ynet, אתר החדשות המוביל בישראל, כי הרשות השנייה לטלוויזיה ולרדיו החליטה לפסול את לוחות המשדרים שהכינו זכייניות ערוץ 2 רשת וקשת לקראת חורף 2009. הידיעה עלתה בשעות הצהריים, ועד לתום אותו יום היא הניבה למעלה מ-500 תגובות, מספר מכובד לכל הדעות, כשרובן המכריע שליליות. מקריאתן עולה כי רוב הגולשים אינם מרוצים מהתוכניות שמציע להם ערוץ 2, והם אינם מהססים להביע את דעתם בשפה נחרצת. למרות סערת הרגשות שעוררה הידיעה, לא היה לה כל אזכור בתוכנית "מה קורה", כשבמקומה הציגה התוכנית ידיעות שבחלקן קיבלו מספר קטן בהרבה של תגובות גולשים, כמו למשל הידיעה על חיסול שלושה מחבלים ברצועת עזה. מדוברת קשת נמסר: "התוכנית מה קורה סוקרת מדי יום את הידיעות הנקראות באתרי החדשות השונים בארץ ובעולם. באופן טבעי אינה יכולה לכלול את כל הידיעות המופיעות באותו יום בכל האתרים ובכל ערוצי התוכן. המדדים על-פיהם נבחנות הידיעות המגיעות בסופו של דבר למסך אינם דווקא על-פי כמות הטוקבקים, אלא גם כמות ההקלקות, כמות שליחת הידיעות וכמות הצפיות בכתבות הווידיאו הפופולריות".
article 30: 
אתה נדרש לסכם את המאמר הבא במשפט אחד.
ארגון העיתונאים והעיתונאית בישראל, הגוף היציג של מרבית העיתונאים והעיתונאיות בישראל, הגיש התנגדות לתיקוני החוק המיועדים להעניק לשב"כ הרשאות נוספות לריגול אחר אזרחים ישראלים. בארגון דורשים כי עיתונאים יוחרגו מתיקוני החוק, כשם שמוחרגים בעלי מקצועות אחרים כגון עורכי דין, רופאים, פסיכולוגים, עובדים סוציאליים וכוהני דת. לפי התיקון המוצע לחוק השב"כ, לארגון הביון יהיה מותר לאסוף מידע אודות  דעות פוליטיות, אמונות דתיות ונטיות מיניות של אדם, לחדור למחשב או לטלפון הנייד מבלי שהדבר ייחשב "האזנת סתר" כמשמעה בחוק ולדרוש מידע על אזרחים מספקי אינטרנט. כל זאת ללא צו שיפוטי או מנגנון בקרה חיצוני. תזכיר החוק, טוענים בארגון, "מעלה חשש לפגיעה בלתי סבירה בחופש העיתונות ובזכות הציבור לדעת, שהם יסודות חיוניים למרקם הדמוקרטי בכל עת ובכל זמן, ולא פחות ואף יותר – בעיתות חירום", סותר חוקי יסוד ומנוגד לפסיקת בית המשפט העליון. "עיתונאים, שחיסיון המידע וחיסון המקורות שלהם הוכר בשורה ארוכה של פסקי דין ותקדימים של בית המשפט העליון, אינם כלולים ברשימת המקצועות המוחרגים מתזכיר החוק, ושלגביהם יש לנקוט במשנה זהירות ובהסדר מוקפד וייחודי", מזכיר הארגון. זאת למרות שהחוק הכיר בצורך בהגנות מיוחדות לעיתונאים. כך למשל הכירו החוק והפסיקה בחשיבותו של החיסיון העיתונאי ביחס לסמכות החוקית לקבל נתוני תקשורת מחברות הסלולר, ביחס להפעלת יכולות איכון של השב"כ בתקופת הקורונה או בנוגע לבירור תביעות לשון הרע. התיקונים המוצעים כעת לחוק השב"כ, "מתעלמים למעשה מחשיבותה של העבודה העיתונאית והצורך החיוני לשמור בידי העיתונאים את כלי עבודתם העיקרי, חסיון המקורות והמידע, המאפשרים להם לבצע מלאכתם ובלעדיהם אין עיתונות חופשית. ודוק: כדי שהעיתונאים יבצעו את מלאכתם – שאין ולא יכול להיות חולק בדבר חשיבותה לשמירה על חופש הביטוי, על זכות הציבור לדעת, על הדמוקרטיה ושלטון החוק – יש הכרח לשמר לעיתונאים את כלי העבודה שלהם. טול מעיתונאי כלי זה והוא עלול להיוותר נעדר יכולת לפעול, או – לכל הפחות – קצוץ כנפיים". בארגון דורשים או להחריג את העיתונאים מהתיקונים המוצעים בחוק השב"כ, או לחילופין להוסיף את העיתונאים לרשימת בעלי המקצועות המוחרגים מחוק האזנת סתר. את ההתנגדות לתזכיר החוק הגישו בשם ארגון העיתונאים עורכי הדין אמיר בשה ולילך לוי. להורדת הקובץ (DOCX, 28KB) להורדת הקובץ (DOCX, 70KB)
article 31: 
אתה נדרש לסכם את המאמר הבא במשפט אחד.
ארבע כוכבות הסרט "סקס והעיר הגדולה 2", שמתנוססות על כרזה בשכונת מלחה, לא קיבלו טיפול פנים חינם – ריסוס בשחור או חיתוך בסכין יפנית – אבל זכו לסקס מושחת, כשהאות האחרונה במלה "סקס" נחתכה ונתלשה. "פרסום תמונות נשים במודעות חוצות בירושלים, אפילו בריכוזים חילוניים בעיר, הוא סוגיה טעונה, וחברות הפרסום מפיקות מודעות פרסום שונות נטולות תמונות נשיות עבור הירושלמים", הסביר יוסי סעידוב, יועץ תקשורת בירושלים, בראיון ל"עין השביעית" בפברואר השנה. "כאשר מופיעות דמויות נשיות בפרסומות [...] הן מושחתות באופן קבוע, ככל הנראה על-ידי גורמים חרדיים". האם במקרה הנוכחי מדובר בצנזורה בהסכמה של מפיצי הסרט, חברת גלובוס-גרופ? דוברת החברה, עטרה ישראלי-עזריה, מכחישה: "לגמרי פיראטי", היא מוסרת. סמנכ"ל חברת השילוט רפיד, יוגב תלמי, מסביר שמדובר ב"השחתות שנעשות בירושלים". זה אזור שמועד להשחתות? תלמי: "בדרך כלל לא. אתה מדבר על שלט שנמצא על גשר הולכי רגל ליד קניון מלחה, זה בדרך לא מקום מועד לפורענות. זה גבוה, אבל לא בעיה להגיע לזה". נראה לך מוזר שהשחיתו את המלה סקס אבל לא את התמונות של הנשים? "כן, אבל הכל יכול להיות בתחום הזה, כשמישהו בא להשחית. אנחנו מכירים את זה גם מירושלים וגם מבני-ברק, ומעוד כמה נקודות ספציפיות בארץ. אין מדע מדויק איפה הולכים להשחית ולמה". יש מקומות שאתם נמנעים מהם, או שיש לכם שלטים שנוצרו במיוחד עבורם? "ברוב המקרים, אם משרד הפרסום או הלקוח מספק לנו קריאייטיב שהוא מייעד לאזורים יותר רגישים, אז יש. אבל לא תמיד". ומה עושים כששלט מושחת? מחליפים? "קודם כל מדברים עם הלקוח, כי האחריות על השחתה עקב מסרים כאלה או אחרים היא לא שלנו, היא על הלקוח. מן הסתם זה כרוך בעלויות, והלקוח צריך להחליט. אני מניח שפה, כיוון שהקמפיין הזה כבר ביום האחרון שלו, אז הם אמרו שלא שווה אולי, ואפילו אולי אנחנו קצת מרוויחים מזה יחסי-ציבור ופרסום".
article 32: 
אתה נדרש לסכם את המאמר הבא במשפט אחד.
המכון הישראלי לדמוקרטיה ביטל ברגע האחרון את השתתפותו של בכיר החברה המזהמת כיל, שאמור היה להשתתף על תקן "יזם אקלים" בכנס "אלי הורביץ לכלכלה וחברה". לאחר הפרסום ב"שקוף" אודות הבחירה מעוררת המחלוקת, מסרו אמש במכון כי הודיעו לנציג על הביטול לאחר שהמשרד להגנת הסביבה פנה אליהם בנושא. הכנס שנפתח הבוקר (שלישי) במלון אוריינט שבירושלים מארח מושב בשם "קידום יזמות אקלים בישראל", שבו אף משתתפות השרה להגנת הסביבה תמר זנדברג, ושרת האנרגיה קארין אלהרר. באותו המושב ממש מתקיים פאנל שעונה לשם הסביבתי "יזמי אקלים מדווחים מהשטח" ובו אמור היה להשתתף נעם גולדשטיין, סמנכ"ל בכיר מהתאגיד המזהם ומפר החוק של עידן עופר. למרבה האירוניה, זה האחרון שובץ להופיע לצד חברות העוסקות באנרגיות מתחדשות והפחתת פליטות כמו "Fidelity Energy Consulting", "ברנמילר אנרגי" ו"נוסטרומו אנרגיה" וכן מנכ"ל מכון הערבה שהקים חבר הכנסת הסביבתי אלון טל (כחול לבן). ערב לפני פתיחת הכנס, המכון שינה את התוכנייה שלו. בתשובה לפניית "שקוף" מסרו כי "לאור מידע שקיבלנו מהמשרד להגנת הסביבה בנוגע למיזם של כיל והמחלוקת בנושא. הוחלט לא להסיט את הדיון למקרה הספציפי, ובהתאם לכך נציג החברה לא ישתתף בדיון".  המיזם של כיל שבגינו הוזמן הוא פרויקט שכיל מיתגה כ"סדום הירוקה", אותו מוביל גולדשטיין בעצמו. מדובר בשדה של פאנלים סולאריים המתפרש סמוך לים המלח בשטח שווה ערך לגודלה של רמת גן כולה. לפני כחודש תחקיר "שקוף" חשף כי המיזם האנרגטי טומן בחובו התחמקות של כיל מביצוע פרויקט בעלות מיליארדים, כמו גם לגרום לפגיעה משמעותית בסביבה ובנוף. עוד חשפנו כי ועדות התכנון הזמינו חוות דעת סביבתית שמסתייגת מהמהלך וגם במשרד להגנת הסביבה מרימים דגל אדום נגד הפרויקט. הבחירה לשבץ את כיל בפאנל הסביבתי מעלה תהיה על השיקולים של עורכי הכנס והבדיקה שערכו אודות המשתתפים שהזמינו. ועדת ההיגוי של הכנס מורכבת מהיו"רים, פרופ קרנית פלוג ופרופ יוגין קנדל ומנהלת הכנס, דפנה ניצן, המקבלים תקציב של כחצי מיליון שקל בכל שנה להפקת האירוע – תרומה מקרן דליה ואלי הורביץ.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום בחמישי האחרון, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  
article 33: 
אתה נדרש לסכם את המאמר הבא במשפט אחד.
חברת קופרמן-הפקות, המפיקה לזכיינית קשת את הסדרה הקומית "רמזור", פוגעת בזכויות שחקנים ומציעה שכר נמוך ביותר עבור גילום תפקידי אורח, תוך הפרת הסכם שנחתם בעבר בין ארגוני השחקנים בישראל ובין הזכיינית. כך נטען במכתב שנשלח בשבוע שעבר מטעם ארגון השחקנים שח"ם אל סמנכ"ל התוכן של קשת, רן תלם, אל מנכ"ל קשת, אבי ניר, ואל מנכ"ל קופרמן-הפקות, אלעד קופרמן. על-פי המכתב, במסגרת צילומי העונה השלישית של הסדרה "רמזור", המתבצעים בימים אלה, לוהקו כמה שחקנים לתפקידי אורח, בתמורה לתשלום של 250 שקל בלבד. ההפקה הציגה את התפקידים הללו כ"תפקידי ביט", כינוי לתפקידים הכוללים עד שורת טקסט אחת, אך לדברי שח"ם, התפקידים הללו דרשו השתתפות בסצינות שלמות ולעתים אף כמה סצנות, וכללו משפטים רבים. בעוד שבתמורה לתפקיד המוגדר כתפקיד ביט רשאית ההפקה לשלם שכר נמוך ביותר, עבור תפקידים המוגדרים כתפקידי משחק וכוללים למעלה ממשפט אחד נדרשת ההפקה לעמוד בתנאי החוזה החתום עם ארגוני השחקנים ולשלם מינימום של 2,118 שקל ליום צילומים. יש לציין כי התוכנית "רמזור" היא תוכנית מצליחה ביותר, הזוכה לשיעורי צפייה גבוהים. באחרונה אף נמכר הפורמט שלה לרשת האמריקאית FOX. אך על-פי המכתב של שח"ם, ההכנסות שגורפת חברת קופרמן-הפקות מהתוכנית אינן מחלחלות הלאה אל השחקנים המגלמים בה תפקידי אורח. על-פי המכתב של שח"ם, בין השחקנים שלוהקו לתפקידי אורח בסדרה תמורת 250 שקל ליום יש שחקנים שאינם חברי ארגון, ועל כן אינם זכאים לתנאים שנקבעו בהסכם עם הזכיינית, אך יש גם שתי שחקניות חברות שח"ם שלוהקו לתפקידים בסדרה, חווה טיזזו וסבינה פודים, וגם הן נדרשו להסתפק ב-250 שקל בלבד בתמורה לעבודתן. זאת, בניגוד גמור להסכם עם הזכיינית. "משפנו אותם שחקנים להפקה ודרשו כי מתוקף היותם חברי שח"ם תשולם להם תמורה על-פי הסכמי שח"ם עם איגוד המפיקים וקשת", כתב עו"ד אדם כהן-שטורם במכתב ששיגר הארגון, "סירבה ההפקה בתוקף לעשות כן ואיימה עליהם כי אם לא יסכימו לביצוע התפקידים בסכום שהוצע להם הם יוחלפו". לדברי שח"ם, זו "הפרה בוטה וחמורה" של ההסכם. עוד מצוין במכתב שנשלח אל קשת כי בעקבות פנייה של הארגון לחברת ההפקה, הוסכם כי השחקנית טיזזו תקבל תשלום מלא בהתאם לתעריפון. באשר לשחקנית השנייה, פודים, נכתב כי חברת קופרמן-הפקות מימשה את איומה: בעקבות הפנייה של הארגון לחברת ההפקה, קיבלה השחקנית הודעה כי הליהוק שלה מוקפא ושהחזרה שנקבעה לה מבוטלת. מקשת נמסר בשם חברת קופרמן-הפקות: "צר לנו כי ארגון השחקנים חש כך. קופרמן-הפקות עומדת בכל דרישות שח"ם ומעסיקה מאות שחקנים בהתאם לתעריפים שנקבעו ואף למעלה מכך. קופרמן-הפקות מכבדת את נהלי התעשייה ופועלת לפיהם במשך שנים. במקרה הספציפי, נושא הליהוק כלל לא הושלם ונדרשת בו עבודה נוספת, לרבות התפקיד של המדובר. לאור פניית שח"ם הנושא נמצא בבדיקה מעמיקה, ואנו תקווה כי הדבר יבוא על סיומו בשלום". מכתב איגוד שח"ם לקשת, 25.8.2010 >>
article 34: 
אתה נדרש לסכם את המאמר הבא במשפט אחד.
תארו לעצמכם את המצב הבא: מנהלת בית הספר של הילדים שלכם מחליטה לפתוח מחר את הלימודים בשעתיים איחור. למה? ככה. "בגלל מחלוקת". מרגיז, לא? אבל ממש לא היפותטי. זה בדיוק מה שקורה לנו, ההורים, בימים האחרונים: הסתדרות המורים משביתה את הלימודים שוב ושוב, בכל פעם באזור אחר בארץ – בגלל מחלוקת עם משרד האוצר שאף אחד לא מספר לנו מהי. נכון – המחלוקת היא על שכר. אבל על מה בדיוק? מה ביקשו בהסתדרות? ומה הציעה הממשלה? לציבור כנראה שלא מגיע לדעת.  נו, טוב שיש עיתונות! נפתח טלוויזיה. מישהו במהדורות החדשות בטח יסביר מה הסיפור. אז זהו שלא. 16 שניות הקדישו לעניין במהדורת החדשות המרכזית של חדשות 12 במוצאי שבת, ערב השביתה שהתרכזה הפעם בירושלים. במהדורת החדשות של רשת 13 לא מצאו אפילו 16 שניות לילדי, הורי ומורי ירושלים. טוב, אי אפשר היה לוותר על כתבת קידום לריאליטי "האח הגדול" ולכוכב רשת תורן שאת שמו כבר הספקתי לשכוח.  בערוץ כאן 11 כבר הקדישו לנושא דקה ו-40 שניות. התקדמות משמעותית, נכון? לא ממש. הדיווח עסק בשביתות שהיו ובאלו הצפויות, אבל לא בסיבה בשלה הן קורות. אני לא בטוח מה גרוע יותר – להכין כתבה על נושא ולא להגיד עליו שום דבר משמעותי או לא להתייחס אליו בכלל. הרי ההורים כבר קיבלו מבית הספר הודעה על השביתה, בשביל זה לא צריך עיתונאים.  כן צריך עיתונאים בשביל, ובכן, שיעשו עבודה עיתונאית. לא כדי שיתווכו לנו הודעות שמגיעות אלינו במילא לווטסאפ, אלא כדי שיבדקו את הנושא לעומקו ויסבירו אותו לציבור ההורים והתלמידים, ואולי גם למורים שלא יודעים בדיוק את פרטי המאבק שמתקיים בשמם.  אז על מה כל המהומה בעצם? בהסתדרות המורים הוציאו לקראת השביתה הודעה לקונית על זלזול, התעלמות ותיבת הילוכים. "הסתדרות המורים ממשיכה בעיצומים לנוכח ההתעלמות של שר האוצר אביגדור ליברמן ופקידי משרדו בגיבוש הסכם שכר לעובדי ההוראה", כתבו, "ההסכם ימנע את הנטישה שמובילה לקריסת מערכת החינוך. אם פקידי האוצר לא יעבירו הילוך במו"מ על הסכם השכר – העיצומים יוחרפו".  עוד נכתב בהודעה: "התעלמות הממשלה מקריסת מערכת החינוך מפחידה. איפה שרי הממשלה? איפה ראש הממשלה? חוץ משרת החינוך אף אחד לא מתייחס למשבר הזה. מדובר במשבר לאומי. מערכת החינוך מדממת ופקידי האוצר מגישים לנו פלסטר".  אלה מילים חריפות וקשות, אבל מה המהות? על מה המחלוקת? כנראה שזה כבר לא עניין ציבורי. פנינו להסתדרות המורים בבקשה לקבל מסמך כלשהו שיכול לבאר את העניין. ומה מסתבר? שאין מסמך כזה (בהסתדרות הבטיחו לדבר איתנו בהמשך ולהסביר – אנחנו מחכים). חיפוש ברשת מלמד שהמחלוקת היא על כוונת האוצר להכריז על תוספת שכר למורים צעירים, בעוד מזכ"לית הסתדרות המורים יפה בן דוד מעוניינת בתוספות משמעותיות גם למורים ותיקים. מוקד נוסף בעימות הוא דרישת האוצר להתאים את החופשות במערכת החינוך לחופשות במשק, גמישות ניהולית ותמרוץ מורים על מצויינות ולא רק על ותק. כתבי החינוך יודעים בדיוק על מה המהומה. יעל אודם מחדשות 12 לדוגמה דיווחה על עיקרי המחלוקת במהדורה ב-26 במאי. אבל נראה שככל שהזמן עובר עורכי המהדורה נשחקים ורק מפנים מקום למאבק ולא למהותו.  האם זה מאבק שמצדיק את שיבוש השגרה למאות אלפי תלמידים ומורים, שגם ככה סובלים מחוסר יציבות מתמשך במערכת החינוך? אולי, ואולי לא – מה שבטוח הוא שלהורים, לתלמידים וגם לכלל ציבור המורים מגיע לדעת בדיוק על מה ולמה הוא מתקיים בטח בערב לפני שיבוש חייהם. לצערם, את התשובה הם לא ימצאו במהדורות החדשות המובילות בישראל. אחוז בודד אולי יחקור את הנושא ויבין את המחלוקת. הרוב יצקצקו בלשון ויקבלו על עצמם את הגזירה. 
article 35: 
אתה נדרש לסכם את המאמר הבא במשפט אחד.
נולד ב-1912 בוורשה, ברח זבוסקה 23, לוולף וצירל מודניצר, הבכור מחמישה ילדים. מאמר של זבוטינסקי הניעו להצטרף לתנועת הצופים הציונית השחר, שעל יסודותיה בנה אהרון פרופס את בית"ר פולין. ביקורו של זבוטינסקי בוורשה ב-1926 השאיר עליו רושם עמוק, והוא הקדיש את מירב זמנו לפעילות בתנועת בית"ר. בן 16 הצטרף לגדנ"ע הפולני שצלץ, ורכש אקדח ברוח קריאתו של זבוטינסקי "למדו לירות"; הצטרף לקבוצת-עלייה בראשותו של אייזיק רמבה (מפקד בית"ר ורשה), ברוח קריאה אחרת של זבוטינסקי, "צפצפו על הסרטיפיקטים". במרץ 1932 הפליג כתייר לארץ-ישראל, לכאורה כדי לבקר ביריד המזרח שהיה מתוכנן בתל-אביב, אולם למעשה כדי להישאר. לא נפרד מבני משפחתו ולא זכה לראותם, מאחר שנספו כולם בשואה. בארץ עבד בכיבוש-עבודה בגליל, ולאחר מכן חיפש עבודה ברחובות, פתח-תקווה ותל-אביב, אולם לרוב ללא הצלחה, מאחר שהיה בית"רי "לא מאורגן", כלומר, אינו חבר בהסתדרות. לבסוף מצא עבודה קבועה כפועל בניין. ב-1933 הצטרף כחבר לברית-הבריונים והחל לפעול בשירות הבית"רי, בתגרות שהיו בין אנשי שמאל וימין סביב העסקת עובדים חברי בית"ר על-ידי קבלנים. בו בזמן חילק בהתנדבות את הביטאון "חזית העם". ב-1935 הצטרף להגנה ב, ועם איחודה עם ההגנה הצטרף לפלג הבית"רי שהקים את האצ"ל. ב-1937 החל לעסוק, נוסף להפצת העיתון, גם ברכישת מודעות עבורו. היה רוכש מודעות גם עבור בטאון התנועה "הירדן", ואחריו "המשקיף". הצטרף להנהלת העיתון "חירות" עם הקמתו ב-1948, ועבד כרוכש מודעות במקביל בשני העיתונים עד שהתנדב לצה"ל כדי להילחם במלחמת השחרור. ב-1949 הסתכסך עם מנהל העיתון מאיר קהאן בוויכוח על הלנת שכר, פוטר ופתח משרד פרסום עצמאי בתל-אביב. למשרד קרא לאור, על שם הגימנסיה שבה למד בפולין. עסק בפעילות ציבורית ענפה והיה ממקימי האיגוד הישראלי לפרסום. "בשולי העיתונות הלאומית", משה בן-זאב, פרסום לאור, תל-אביב
article 36: 
אתה נדרש לסכם את המאמר הבא במשפט אחד.
כיצד ישפיע המהלך של שר המשפטים על כוחם של בנקים ומונופולים - ומכאן גם על הכיס שלנו? לוביסטים בכירים עמם שוחחנו, מי שתפקידם לקשר בין בעלי ההון לשלטון, מספרים כי העברת הכוח לממשלה ולכנסת, במצב הנוכחי ובהיעדר שקיפות, תיתן עוד כוח לתאגידים רבי עוצמה, על חשבוננו. קראו עוד מה אמרו, בכתבה המרתקת של שבי גטניו. שורת מנכ"לי משרדים ובכירים לשעבר בשירות הציבורי חתמו על מכתב שמתנגד לרפורמה המשפטית בצורתה הנוכחית. שוחחנו עם שניים מהם, ושמענו כיצד שינוי היחסים בין הרשות השופטת לשלטון ישפיע על צמתים בניהול המדינה. לקראת שבוע דיונים נוסף בוועדת החוקה על שינוי הוועדה למינוי שופטים, כך שהיא תישלט באופן מוחלט על ידי נציגי הקואליציה, בדקנו כיצד ממנים שופטים במדינות אחרות בעולם המערבי. קראו את הסקירה המקיפה.
article 37: 
אתה נדרש לסכם את המאמר הבא במשפט אחד.
אנחנו נמצאים בעידן שבו חברי כנסת מרשים לעצמם לקלל, להכפיש וללכלך אחד על השני. השבוע זה גם הידרדר לתגרת ידיים. אחרים טסים לחו"ל ללא אישור או טסים לנפוש באי של עד במשפט שמתנהל נגדם. ח"כ אחד אף הצביע פעמיים במליאת הכנסת. אנחנו מקווים שאנחנו טועים, אבל לאור התנהלות ועדת האתיקה הקודמת ספק אם גם ועדה חדשה, כשזו תקום, תקבל החלטות קשות, ובייחוד כשיעבור זמן רב מאז שהוגשו.  תאריך הפטירה של ועדת האתיקה בכנסת נקבע כבר בדצמבר 2018 בעת ההחלטה ללכת לבחירות לכנסת ה-21. אלו התקיימו רק בחודש אפריל 2019, אבל מרגע שיש הכרזה על בחירות, הנוהג הוא שוועדת האתיקה לא מתכנסת כדי לא ליפול לבורות פוליטיים.  דחיפות בין הח"כים עודה ובן גביר ליד חדרו של אסיר חמאס בביה"ח קפלן | תיעוד@hadasgrinberg pic.twitter.com/h99Jpk8Rco זו ועדה המורכבת משני נציגים מהקואליציה ושניים מהאופוזיציה. ההחלטות שמתקבלות בה מתקבלות בקונצנזוס והיא זהירה, יש שיגידו זהירה מדי, בהחלטות נגד חברי כנסת. כלומר, צריך ממש להגזים באופן קבוע כדי להיענש מעבר ל"הערה". לדוגמה, אורן חזן היה צריך לקבל שורה של תלונות חריגות על התנהגותו, וכמה דיונים בוועדת האתיקה עד שיורחק לחצי שנה מרוב עבודת הכנסת.  הייתה אמנם תקופה קצרה שוועדת האתיקה חזרה, לפחות למראית עין, לעבוד בכנסת ה-23. הדבר הראשון שהיא עשתה ביולי 2020, חודש לאחר שהתכנסה, היה לבדוק אם כל חברי הכנסת הגישו הצהרות הון. חשוב, אבל עניין טכני למדי (כן, כולם הגישו). זה במקרה הטוב כמה שעות עבודה של מתמחה במחלקה המשפטית של הכנסת.  אחר כך, רק בנובמבר האחרון, היא הוציאה אמירה כללית לחברי הכנסת שמבקשת לדבר באופן מכובד. ההחלטה הזו סיכמה למעשה את רוב התלונות שהוגשו נגד חברי הכנסת: "מאז הקמתה של ועדת האתיקה בכנסת הנוכחית היא מקבלת קובלנות רבות בעניין התבטאויות של חברי הכנסת, הן מהציבור והן מחברי הכנסת. רבות מהתלונות האלה מעידות על הידרדרות השיח בכנסת ועל כעס ואכזבה אותנטיים מצד הציבור המצפה מנבחריו להוות דוגמה ולהתבטא באופן הולם, גם בהתקיים ויכוחים אידיאולוגיים חריפים".  הוועדה אכן הזהירה אז שתדון במקרים קשים ואף תטיל סנקציות. אבל בדצמבר הנפיקה שתי החלטות אנמיות למדי נגד ח"כ יאיר גולן ואלי אבידר על התבטאויות בעייתיות. גולן לא קיבל כלום ואבידר קיבל כלום בפיתה, או בשמה המכובס – "הערה". אנשים המכירים את עבודת הוועדה סיפרו לנו אז כי ההחלטות הקשות והמורכבות יותר דורשות נוכחות של כל ארבעת חברי הוועדה ואף התדיינות מקדימה ארוכה בין הח"כ הסורר לוועדה לליבון הפרטים. בקיצור, לוועדה לקח חצי שנה לקבל את ההחלטה הכי קשה שלה – הערה. שאר התלונות נגנזו.  חברי הליכוד זועמים שלא נתנו להם ייצוג ראוי בוועדת הכספים? שיפעילו סנקציות עליה. את ועדת האתיקה צריך להשאיר מחוץ לוויכוח. חברי הכנסת יודעים שהתנהלות משולחת הרסן שלהם תזכה להדהוד תקשורתי, ללא מחיר בצידה. או כפי שקראנו לכך בעבר – חסינות על סטרואידים. 
article 38: 
אתה נדרש לסכם את המאמר הבא במשפט אחד.
נוסד על-ידי ליאון טרוצקי ב-3 באוקטובר 1908 כעיתון סוציאל-דמוקרטי ברוסית. יצא לאור מחוץ לרוסיה והוברח אליה בחשאי, מאימת שלטון הצאר. ב-1910 התאחדו הסיעות השונות בתנועה הסוציאל-דמוקרטית הרוסית, והעיתון, שקרא לאיחוד כזה, הוכרז כעיתון הרשמי של התנועה ומומן על-ידיה. גליונו האחרון של העיתון במתכונת זו יצא לאור ב-22 באפריל 1912. גלגולו השני של העיתון התרחש בסט. פטרבורג, שם יצא לאור על-ידי הסיעה הבולשביקית הפורשת בראשות לנין, עד שנסגר על-ידי השלטונות ביולי 1914. אופיו של העיתון לא היה אינטלקטואלי במופגן, וכיוון שהוצא לאור ברוסיה עצמה, יכול היה לקיים קשר בלתי אמצעי עם קהל קוראיו המיועד – הפועלים הרוסים – ולפרסם את מכתביהם. העיתון נתקל בצעדים מגבילים מצד השלטון, אולם תפוצתו עלתה והגיעה עד ל-60 אלף גליונות. באותה תקופה שלח טרוצקי מכתב מחאה נגד השימוש בשם "פראבדה". המכתב שימש שנים אחר-כך את אויביו של טרוצקי להוכחה כי הוא עוין את לנין. את העיתון ערכו ויאסצלב מולוטוב ואלכסנדר שליאפניקוב. אחרי המהפכה הבולשביקית ב-1917 חזר העיתון לצאת לאור, בעריכתם של יוסף סטלין, מאטווי מוראנוב ולייב קאמנב. את הקו המערכתי קבע לנין. העיתון הופץ באותה תקופה ב-100 אלף עותקים, וב-3 במרץ 1918 עברה המערכת למוסקבה, שנקבעה כבירת המדינה. העיתון היה לפרסום רשמי של המפלגה הקומוניסטית ובמה לפרסום הודעות מטעם השלטון, והעובדים במפעלים מולאמים ובכוחות הביטחון היו חייבים להיות מנויים עליו. לאחר מותו של לנין ולאחר מותו של סטלין שימש העיתון זירת מאבקים בין בכירי המפלגה על כס השלטון. ב-1991 הורה הנשיא ילצין לסגור את העיתון, כחלק מסגירתה וביטולה של המפלגה הקומוניסטית. כמה מחברי המערכת המשיכו להוציא את העיתון, שהפך לטבלואיד חדשותי מהזן הנפוץ במערב. קבוצה אחרת מחברי המערכת הקימה עיתון מקוון בשם "פראבדה", שהיה לעיתון המקוון הראשון בשפה הרוסית. העיתון נודע במערב כשופרו של השלטון הקומוניסטי הרוסי, והפך בעולם, וישראל בכלל זה, כינוי לעיתונות "מטעם", הטוענת לאובייקטיביות ולחתירה אחרי האמת, אולם למעשה מגויסת לאידיאולוגיה מסוימת ואינה מתחשבת בעובדות הסותרות את מטרותיה. ראו גם "פראבדה (ביטוי)"
article 39: 
אתה נדרש לסכם את המאמר הבא במשפט אחד.
איני רוצה להיות המתלונן הסדרתי ולהטיל את האשמה בקיפוח הערבים הפלסטינים בישראל על המוסדות הממשלתיים, הציבוריים והפרטיים, אבל מה לעשות, המציאות בישראל עולה על כל דמיון, וקשה, אם לא בלתי אפשרי, למצוא תחום אחד שבו הערבים אינם סובלים ממדיניות האפליה הגזעית מבית-היוצר של הממשלות לדורותיהן. העיתונות הישראלית בשפה העברית, אפשר לקבוע כמעט בוודאות, היא עיתונות בגובה דשא, עיתונות חצר, עיתונות שמגויסת למה שמכונה במחוזותינו "הקונסנזוס הציוני" - ככל שהדברים נוגעים ללא-יהודים במדינה. נתחיל בעובדות הכואבות, שלעניות דעתי מטילות כתם שחור על מה שמכונה "חופש הביטוי": אולי מישהו יתנדב להסביר לי מדוע בשני העיתונים הגדולים, "ידיעות אחרונות" ו"מעריב", אין כתב ערבי אחד, אפילו לבריאות, תרתי משמע? האם המגזר הערבי אינו יכול לספק את הסחורה, או שמא מדובר בהחלטה אסטרטגית של בעלי העיתונים והעורכים שלא להעסיק ערבים? מותר להניח, ואני מדגיש - להניח - כי אי-העסקת עיתונאים ערבים בשני העיתונים נובעת, בין היתר, משיקולים מוזרים ונלוזים, שלא לדבר על גזעניים. לא רק זו, אף זו: הערבי הפלסטיני במדינת ישראל נתפס היום -בזכות התקשורת הישראלית האדיבה - לאנס, גנב, רוצח, מחבל ומיידה אבנים, אז איך אפשר להעסיק עיתונאי שמגיע מסביבה מפגרת ופרימיטיבית? ולכן צפוי שקהל הקוראים יתייחס לדיווחי הכתב הערבי בעירבון מאוד מוגבל. וכך, המוסכמה הרווחת היום באמצעי התקשורת הישראליים היא שערבים מורידים רייטינג. לעומת "ידיעות אחרונות" ו"מעריב", קיבל עיתון "הארץ" החלטה אמיצה לשלב עיתונאים ערבים במערכת. כיום עובדים בעיתון שני כתבים: גקי חורי ופאדי עיאדאת, ושילובם עולה יפה מאוד. תופעה נוספת שיש לתת עליה את הדעת: שני הכתבים הערבים ב"הארץ" אינם מופקדים על סיקור ענייני הערבים; הם מכסים תחומים אחרים, ועל כך מגיע ל"הארץ" יישר כוח. מתוקף תפקידי אני עובר מדי יום על שלושת העיתונים העבריים הגדולים. בשלושתם יש מדורי דעות המפרסמים מאמרים פובליציסטיים. לא ערכתי מחקר מדעי, אבל מאמר דעה שנכתב על-ידי ערבי והודפס בעיתון עברי בישראל הוא אירוע נדיר ביותר. השאלה נשאלת שוב: מדוע נחסמת זכותו של הערבי להביע דעה? האין זו מדיניות של סתימת פיות? אני מניח שלא מעט כותבים ערבים שולחים מאמרי דעה לעיתונים העבריים, אבל נתקלים בחומת סירוב מבוצרת. מדוע? כי הגישה היא שאם אתה ערבי, לך תביע את דעתך בעיתונים הערביים; משמע, המשך לשכנע את המשוכנעים. תופעה אחרת, לא פחות פוגעת, נוגעת למחלקות המנויים בעיתונים העבריים: אנשיהן מתקשרים ומבקשים להחתים את הערבים על מנוי לעיתון. מאליה עולה השאלה: מדוע עלי לשלם כסף כדי לקבל מוצר שאינני שותף בתהליך יצירתו? האם המיעוט הערבי הלאומי במדינת ישראל הוא כוח קנייה ותו לא? להמחשה בלבד מתחום אחר: בחברת החשמל הישראלית מועסקים יותר מ-14 אלף עובדים. מספר ה"לא-יהודים" בחברה, כפי שמנסחת מחלקת הדוברות שלה, מגיע לחמישה או שישה. עשו את החשבון בעצמכם: כמה כסף משלמת האוכלוסייה הערבית בישראל לחברת החשמל מדי שנה? היריעה קצרה מלפרט את כל העוולות שמעוללת העיתונות העברית לערבים הפלסטינים בישראל, אבל אי-אפשר להתעלם מהמסקנה הברורה: הפלסטיני אזרח ישראל מודר למעשה מהשיח הציבורי. המצב הזה מגביר את תחושת הניכור של הפלסטינים בישראל; העיתונות העברית, במקום להיות גשר לקירוב בין שני העמים שנגזר עליהם לחיות יחדיו בארץ, תורמת להנצחת הפערים בין שתי האוכלוסיות ולהעמקת תחושת חוסר שייכות שלנו למדינה, לסמליה ולמוסדותיה. ואחרי כל זה שרת החינוך מצפה שנציין את עצמאות ישראל. היא כנראה שכחה שעצמאות ישראל היא הנכבה שלנו. זוהיר אנדראוס הוא מנכ"ל העיתון הערבי-הישראלי "מע אל-חדת"
article 40: 
אתה נדרש לסכם את המאמר הבא במשפט אחד.
 בפתח התוכנית המנחה עמנואל רוזן משווה בין התעלמות התקשורת העולמית מהרצח באיתמר ותפיסת ספינת הנשק "ויקטוריה" לבין התעלמות התקשורת הישראלית מהנעשה מחוץ לתחומי המדינה. לאחר אות הפתיחה משוחח רוזן עם יעקב אילון, מגיש המהדורה המרכזית של "חדשות 10", אשר שב מיפן. "לא רציתי לצאת", אומר אילון ומספר כיצד שוכנע בסופו של דבר בכל זאת לסגת מהמדינה. "עיתונות עושים מהשטח", מסביר אילון את הצורך לדווח מאזור האסון. בתשובה לשאלה מדוע אין למערכות החדשות הטלוויזיוניות יותר כתבים במשרה מלאה מחוץ לתחומי ישראל אומר אילון: "אנחנו אוהבים להתעסק בעצמנו [...] 90% מהחדשות אצלנו זה מי אמר מה על מי ומי ענה לו בחזרה על מה הוא אמר". בהמשך התוכנית משוחח רוזן עם רחל דולב, לשעבר הצנזורית הראשית; עם רונן ברגמן, עיתונאי "ידיעות אחרונות" ומגיש "ערב חדש" ועם אביב לביא, הכתב לענייני סביבה של "מעריב" על הסכנות שמציבים הכורים הגרעיניים בישראל. "אני מקווה שאצלנו הכל מתנהל כשורה", אומרת דולב. "אני מודאג", אומר ברגמן ומסביר כי הגורמים המפקחים פועלים בלא שקיפות ונגישות ראויה. "אני מודאג כי אני לא יודע", אומר לביא. לדברי ברגמן, התקשורת הישראלית אינה מסקרת כראוי את הסכנות שעלולות להיגרם מהכורים הגרעיניים בישראל וזאת מפחד ובשל קשיים שמציבים בפניהם גורמי הביטחון. לביא טוען כי בישראל מתבצע "ערבוב בעייתי בין ביטחון לבין בטיחות". לדבריו, "השאלה היא איך מה שקורה בכור מטופל". הוא מונה, לדוגמה, את נושא הפסולת הגרעינית בישראל ומציין כי המומחים מסרבים לדבר איתו על הנושא. מנגד, דולב טוענת כי בשנות האלפיים חל שינוי ביחס הצנזורה וגורמי הביטחון לנעשה בכור וזאת לצורך הפרדה בין ביטחון לבטיחות ויצירת יתר שקיפות בנושאי בטיחות ואיכות הסביבה. לדעתה, הבעיה היא חוסר הרצון של התקשורת לעסוק בנושא ולא החסמים שמציבים בפניה הצנזורה ומערכת הביטחון. לסיום משתמש ב. מיכאל בפינתו הקבועה כדי לקדם מותגים ומוצרים שונים. התוכנית "תיק תקשורת" משודרת בערוץ 23 ובאתר הטלוויזיה החינוכית
article 41: 
אתה נדרש לסכם את המאמר הבא במשפט אחד.
מותר לומר מלה טובה, בלי להיחשב לטעונת בדיקה ואשפוז? אז ניקח סיכון. מלה טובה לתקשורת על פרשת דני איילון. זה בעצם הדבר החיובי היחיד שנותר מהסיפור העצוב/הזוי/לא ייאמן/מביך/משפיל/מכעיס, ונדמה לי שלא צריך למחוק שום תואר. הרי אלמלא התקשורת, הצלמים, המקליטים, הכתבים, הפרשנים והעורכים, שהבינו שמדובר כאן בסיפור-סיפור, לא היינו יודעים כיצד מתנהלים יחסי החוץ של ישראל, ואולי לא רק ביחסים עם טורקיה. בעצם, אלמלא התקשורת לא היה מתרחש הסיפור-סיפור הזה. שהרי כל תכליתה של הפגישה, על מאפייניה והבימוי והתפאורה הייחודיים שלה, היתה בעצם שידורה. חשב דני איילון, סגן שר החוץ, שזו הזדמנות פז לחזק את בסיס התמיכה הפוליטי שלו. "נראה להם, לטורקים האלה! לא נחייך, לא נלחץ ידיים, נשב ונסתכל על השגריר מגבוה. וגם דגל טורקי לא יהיה. רק כחול-לבן". איזו זקיפות קומה פטריוטית! ואכן, היו מי שנהנו מהמחזה, וגם הביעו את עמדתם בתקשורת. אלא שבסופו של דבר, דני איילון היה זה שנשאר עם הביצה מרוחה על הפרצוף, כי כנראה שאפילו במקומותינו יש גבול לכל תעלול, וטוב שיש עדיין מבוגר אחראי כשמעון פרס בסביבה. מי שצפה במחזה בשידור לא ידע איפה לשים את עצמו מרוב תדהמה ובושה וזעם, ולרגע היה בטוח שמשהו אצלו לא בסדר, עד שכל הכתבים והפרשנים בכל מקום ואתר (כמעט, כמעט) פתחו במחול שכמותו כבר מזמן לא נראה ולא נשמע אצלנו. כל החרפות והגידופים הנחשבים בימים כתיקונם ללא תקינים פוליטית נשלפו, עד כדי תהיות בשידור חי, מה שתה ומה בלע כבוד סגן השר לפני שעשה את מה שעשה. בבת אחת ירדה לטמיון קריירה דיפלומטית שאומרים עליה שהיתה לא רעה בכלל. בעצם, לא ניסחף. טמיון זה עניין יחסי, כידוע, ואולי הוא רק ייצא מחוזק מהסיפור. אמנם גם בעבר השתרבב פה ושם שמו של איילון לפרשיות לא נעימות, כששימש שגריר בוושינגטון, אבל אז התקשורת אימצה אותו אל לבה בחום כדיפלומט מקצועי שנפל קורבן לשרירות לבו של השר שלו. עכשיו אולי כדאי לחזור ולבדוק מחדש את האבחנות ההן. מה יש לדבר, התהפכה התמונה. מרוב ניסיון לטפח את הזקיפות ההיא, יצאנו מה זה קטנים, והטורקים יצאו אנשי הכבוד. איך צחקנו פעם על נשיא מצרים חוסני מובארכ, שכמעט יצר משבר דיפלומטי בגלל החיקויים של יצפאן! איך חשבנו שהוא אידיוט שלא מבין איך פועלת מדינה דמוקרטית, וחושב שהשלטון יכול לשלוט בכל בדיחה של כל חקיין בטלוויזיה הפרטית המסחרית. עכשיו אנחנו (זאת אומרת, שר החוץ וסגנו, וגם ראש הממשלה, שהביע תמיכה מסויגת עד שהבין שזה לא מצחיק) מצאנו עצמנו מייחסים חשיבות עליונה למסרים של טלנובלה טלוויזיונית, זדונית ואנטישמית ככל שתהיה, ומוכנים להקריב אינטרסים בטחוניים וכלכליים ובלבד שנצא גאים ונראה להם. גם מי שלא מתפעל ממנהיגי טורקיה ומההתבטאויות שלהם בענייני המזרח התיכון בכלל וישראל בפרט לא היה יכול שלא לחוש צביטה למראה חיוכיו הנבוכים של השגריר, אחמט אוגוז צליקול, כשהחברה מריצים בדיחות על חשבונו בשפה לא מובנת. בכלל, מכריו הישראלים מספרים שהוא דיפלומט מצוין, ומאז נכנס לתפקידו, לפני זמן לא רב, הוא משקיע מאמצים כנים בהתגברות על המכשולים ובשיפור היחסים בין שתי המדינות. אז תודה לדני איילון, שנתן לנו כמה רגעים של שמחה לאיד, שמחה צרופה, טהורה, נטולת עכבות. ובעיקר תודה לתקשורת, שלשם שינוי מילאה את תפקידה, הביאה סיפור והעצימה אותו, ואגב כך גם סייעה ליישב משבר מיותר ומסוכן למדינת ישראל כולה. כך שיצא לה גם להפגין פטריוטיות, וזו שמחת עניים לכולנו.
article 42: 
אתה נדרש לסכם את המאמר הבא במשפט אחד.
"מי הח"כית הצעירה שמחפשת בגיידייט מישהו להתכרבל איתו?", שואלת הכותרת בכתבה של לילך ויסמן באתר "גלובס". "בחודשים האחרונים הופתעו גולשים באתרי היכרויות לגלות כי על מחפשות בן הזוג נמנית גם ח"כ מיכל בירן (35) ממפלגת העבודה", נכתב בכתבה, שכוללת צילומסך ופרטים מפרופיל ההיכרויות של בירן. הכתבה אינה מכילה ציטוטים מפיה של בירן, ומסתיימת בשורה "ח"כ בירן אישרה את הפרטים". כפי שהבחינו כמה מגיבים, בירן לא רק שאישרה את הפרטים, היא גם זו שסיפקה אותם. בצילומסך הופיע הפרופיל שלה לא כפי שגולשים באתר רואים אותו, אלא כפי שבעליו רואה אותו, עם הכיתוב "הפרופיל שלך: זו תצוגה מקדימה של הפרופיל שלך באתר. לעריכה יש ללחוץ היכן שתבחר". הידיעה פורסמה היום בצהריים, ומאוחר יותר הוחלף הצילומסך באחד שמציג את הפרופיל כפי שהוא נראה לעיני גולשים באתר, אולם התגובות המסגירות לא נמחקו. העוזר הפרלמנטרי של ח"כ בירן, רועי פרלמן, מסר בתגובה: "לילך פנתה למיכל להגיד לה שהיא עושה כתבה על הפרופיל שלה באתר ההיכרויות, ומיכל הסכימה להראות לה את הפרופיל". מוויסמן לא נמסרה תגובה.
article 43: 
אתה נדרש לסכם את המאמר הבא במשפט אחד.
נולד בישראל ב-1951. למד בתיכון עירוני ה בתל אביב. בין השנים 1970-1973 שירת בצה"ל ביחידת נ"מ. בעל תואר ראשון בכלכלה (B.A) ותואר שני במינהל עסקים (M.B.A), שניהם מאוניברסיטת תל-אביב. את דרכו העיתונאית החל עוד בהיותו סטודנט, ככתב ביומון הכלכלי "יום יום". לאחר מכן עבד מספר שנים במגזר העסקי וב-1983 מונה לתפקיד העורך הכלכלי של עיתון "הארץ". פרסם בעיתון סדרת כתבות אודות פרשיית וויסות מניות הבנקים שהביאה למשבר הבורסה הגדול (1983), וקרא למיצוי הדין עם הבנקאים האחראים למפולת. כמו כן חשף את תנאי הפנסיה המפליגים של יו"ר בנק לאומי ארנסט יפת (1987). כתוצאה מהפרסום והלחץ הציבורי, נאלץ יפת להחזיר את רוב כספי הפיצויים והפנסיה לבנק לאומי, ואילו הבנקאים האחראים לוויסות נאלצו לעזוב את משרתם. הם אף הועמדו לדין והורשעו. בדצמבר 1994 חשף את פרשת משה זנבר, כשהביא לפרסום את העובדה שזנבר רכש ארבע דירות בהנחה מחברת אפריקה ישראל, בעוד הוא משמש גם כיו"ר בנק לאומי (הבעלים דאז של אפריקה ישראל), וגם כיו"ר אפריקה ישראל עצמה. כתוצאה מהפרסום נאלץ זנבר להתפטר מתפקידיו אלו. בנובמבר 1996 פרסם סדרה של מאמרי ביקורת נגד עיריית תל אביב, שתלתה שלט בולט בצמוד לאנדרטה לזכרו של יצחק רבין המודיע שהאנדרטה הוקמה בסיוע תרומתו האדיבה של יוסף בוכמן מפרנקפורט. כתוצאה מהביקורת על מקורו של הכסף הורה ראש העיר רוני מילוא על החזרת הכסף לבוכמן ועל הסרת השלט. במסגרת עבודתו העיתונאית עוסק גם בנושאי צרכנות. פרסם ידיעות ומאמרים נגד רשתות השיווק ויצרני המזון הגדולים, במטרה להביא לביטול שיטת הקודים ומעבר לפרסום מחירים מלא על גבי אריזת כל מוצר ומוצר. ב-1998 עבר תיקון לחוק, המחייב את הרשתות לכך. כותב גם בנושאים מדיניים, פוליטיים ובטחוניים. ב-1999 מונה לעורך בכיר לכלכלה וחברה בעיתון "הארץ". ב-2001 הצטרף לחדשות ערוץ 2 כפרשן כלכלי. בין היתר מגיש את הפינה בנושאי כלכלה וצרכנות "ושלא יעבדו עליכם", בתוכנית החדשות "אולפן שישי". ב-2006 הפכה הפינה, למשך עונת שידורים אחת, לתכנית מלאה ששודרה על ידי זכיינית ערוץ 2 "קשת". במהלך עבודתו זכה בפרסים הבאים: ב–1987 היה חתן פרס העיתונאי הכלכלי המצטיין, מטעם המרכז הישראלי לקידום חברתי וכלכלי. ב-1988 זכה בפרס סוקולוב בגין חשיפת הפנסיה שקיבל ארנסט יפת, ופרסום סדרת כתבות שקראה למיצוי הדין עם הבנקאים האחראים למשבר הבורסאי של 1983. מנימוקי ועדת השופטים: "סידרת המאמרים של נחמיה שטרסלר ועקרונות דוח ועדת בייסקי והפרשיות הנלוות, הצטיינה ברמה גבוהה של אמינות, של בהירות ושל עמידה על עקרונות, כמו גם בכושר ניתוח ובמיומנות כלכלית". ב-2011 זכה בפרס ל"תקשורת כלכלית איכותית" מטעם "האגודה לזכות הציבור לדעת". ב-2012 קיבל פרס "מפעל חיים" מטעם אגודת העיתונאים בתל אביב, בגין "כתיבה ומאבק בן שנים רבות נגד מונופולים, קרטלים ופירמידות של המדינה ושל בעלי הון גדולים, במטרה להפוך את כלכלת ישראל לתחרותית יותר, צומחת יותר, עם מחירים סבירים יותר ואבטלה קטנה יותר, לטובת הצרכנים והאזרחים כולם". נחשב בדעותיו לליברל התומך בכלכלה החופשית-קפיטליסטית. כתיבתו עוסקת ביתרונות של כלכלת השוק הליברלי. במאמריו קרא לא אחת להקטנת תקציב המדינה, לצמצום מעורבות הממשלה במשק ולייעול השירות הציבורי. מצדד במאמריו בפתיחת השוק לתחרות, בהפרטת כל גורם עסקי שמחזיקה הממשלה, "כי הממשלה לא יודעת ולא מסוגלת לנהל עסקים". כמו כן מצדד בפירוק מונופולים וקרטלים, ומתנגד להטבות המופרזות שזוכים להן בעלי ההון במדינה. ב-2003 תמך באופן עקבי בתכנית הכלכלית של שר האוצר בנימין נתניהו, שכללה קיצוצים בתקציב ובקצבאות והורדת מיסים. מרצה בפקולטה למינהל עסקים באוניברסיטת תל אביב, לתלמידי תואר שני. גר בתל אביב, נשוי ואב לשלוש.
article 44: 
אתה נדרש לסכם את המאמר הבא במשפט אחד.
פרשה שהוטל עליה צו איסור פרסום (צא"פ) מסעירה בימים האחרונים את הרשת הישראלית. בכך אין הרבה חדש. העוקבים אחרי המדיה החברתית והבלוגוספירה יודעים כי המרחבים האלה אינם אוהבים צא"פים. אבל בעצם גם התקשורת המסורתית לא אוהבת איסורי פרסום. היא הרי ניזונה מחופש העיתונות, חופש המידע וחופש הביטוי. לכן פעמים רבות עותרים כלי תקשורת שונים לבית-המשפט בבקשה להסיר צא"פ שהוטל על פרשה זו או אחרת. במיוחד כשיש בה לדעתם עניין ציבורי. לא אחת העתירה מביאה אכן לביטולו המלא או החלקי של הצא"פ, או לזירוז הסרתו. מה שמייחד את הפרשה הנוכחית הוא שתיקתה של התקשורת. העדר כל מאמץ מצדה להסיר את הצו, כמו גם שום ניסיון לרמוז על הפרשה בדרכים המוכרות והידועות: החל מדיווח על פרשה שיש עליה צו כזה, עבור בפרסום ידיעות או תמונות מרמזות שלכאורה לא מתקשרות לכלום, וכלה בהסתמכות על מקורות זרים או אפילו הפניה לרשת. כלום. נאדה. ברשת, לעומת זאת, הדיון לא תמיד זהיר, מדויק ומרוסן (לא שהתקשורת היא תמיד מופת לכך). פה החשוד כבר נהפך ל"אנס"; שם האיסור הכללי בחוק העונשין על זהותה של המתלוננת מבולבל עם צא"פים המוצאים למטרות ספציפיות ושונות; הכל נכרך יחד כדי להאשים את "המערכת" בהסתרת מידע. בפרשות כאלו, גם כשהמידע גלוי הוא מושא למניפולציות מצד יועצי התקשורת ועורכי-הדין של הצדדים, המזינים את התקשורת. אבל כשהמידע מוסתר – השמועות פורחות. הנה עוד סיבה לבקש את הסרת הצא"פ. אז מה נשתנה הפעם, מבחינת התקשורת? האם התשובה העגומה טמונה בעובדה שהחשוד בפרשה הוא עיתונאי והגילדה סוגרת שורותיה בהגנה על מי שהוא "אחד משלנו"? ייתכן שהקולגיאליות במקרים כאלה גוברת על התחרות בענף, המביאה לא פעם להכפשות הדדיות. אם יקרה לי פעם משהו דומה, חושב העיתונאי, אומר לעצמו העורך, לא ארצה שהקולגות יחגגו עלי. ומה על העניין הציבורי? וחופש המידע מה איתו? שואלת הקוראת הביקורתית התמהה. לא כשמדובר בנו, משיבים העיתונאים בשתיקתם. אין ספק כי החשוד נהנה מחזקת החפות. התקשורת אינה אמורה בשום פנים לשפוט אותו. היא כן אמורה לדווח על תלונה ועל מעצרו של אדם כאשר יש בכך עניין ציבורי. עניין כזה, קובע תקנון האתיקה המקצועית של העיתונות, נוגע ל"עיתוי הפרסום, נסיבות העבירה, אופיה, חומרתה או מעמדו הציבורי של החשוד". במקרים מקבילים, התקשורת להוטה להסיר את הצא"פ ולחשוף את מרב הפרטים. שולחת את עורכי-הדין שלה לשאת נאומים חוצבי להבות בבית-המשפט על חשיבותם (אכן!) של חופש המידע וחופש העיתונות ועליה עצמה כעל גוף המייצג את האינטרס הציבורי ואת זכות הציבור לדעת. כל זה מתחלף לפתע בשתיקה מביכה. כאילו עיתונאי אינו בעל מעמד ציבורי. כאילו העבירה שהוא נחשד בה אינה חמורה. לפתע הציבור אינו זכאי לדעת. אפשר להקשות ולשאול, האם התקשורת אינה אמורה לשקול מראש את האינטרסים המנוגדים, של פרטיות החשוד ושל שמו הטוב? הרי במקרים שבהם התיק נסגר היא כמעט לא טורחת לדווח, או עושה זאת בידיעה זניחה וקטנת גופן בעמוד פנימי. ודאי שלא באותן כותרות צעקניות שבהן ליוותה את המעצר והחשדות, בעיקר כשמדובר באדם ידוע שגם ניזוק יותר משום כך. ובכן, האינטרסים הללו אמורים בהחלט להשפיע על אופן הסיקור. זה צריך להיות מאוזן, אחראי והוגן. אבל השאלה אם הם כבדי משקל דיים כדי לגבור על העניין הציבורי בעצם הפרסום אינה שאלה שהתקשורת מחליטה בה, אלא בית-המשפט. סעיף 70 לחוק בתי-המשפט מונה איסורי פרסום ומקנה לבית-המשפט שיקול דעת אם לאסור פרסום במקרים אחרים; בין השאר בשל פגיעה חמורה בפרטיות, או בשל נזק חמור שייגרם לחשוד שטרם הוגש נגדו כתב אישום ובית-המשפט סובר כי יש להעדיף את מניעתו על פני העניין הציבורי. כלי התקשורת מבקשים חשיפה בכל מקרה, בשם האינטרס הציבורי במידע. התפקיד של איזון בינו ובין האינטרסים של החשוד מסור לבית-המשפט. גוף גוף ותפקידו. איני מתנגדת באופן עקרוני וגורף לכל צא"פ באשר הוא. הפרטים הם לפני בית-המשפט, ועליו להחליט. אך איכשהו, לא נראה מרחיק לכת לשער שאין מדובר כאן בקביעת סטנדרטים חדשים שיחולו מעתה ואילך בתקשורת, של איפוק עילאי והתנזרות מכל פרסום במקרים דומים, שבהם הנילונים אינם חברים באותו מועדון. חופש העיתונות אינו אינטרס פרטי של התקשורת. הוא זכותם של מקבלי המידע הרבה יותר משל מוסריו. התקשורת אינה אלא נציגתו של הציבור. אך האינטרס הציבורי בפיה מסתבר, ולא לראשונה, כעניין יחסי מאוד. מנופפת בו כשזה מתאים, שותקת כשזה פחות נוח. יש לשער שבסופו של דבר תיפרץ חומת השתיקה גם בתקשורת. רק שבינתיים היא הוכתמה בכתם של צביעות וסטנדרטים כפולים: אחד לכולי עלמא והשני לה עצמה. נעמה כרמי היא דוקטור לפילוסופיה, חברה במליאת מועצת העיתונות ובעלת הבלוג קרוא וכתוב
article 45: 
אתה נדרש לסכם את המאמר הבא במשפט אחד.
החליפה שלובש העיתונאי רם לנדס בתצלום הפותח את הראיון עימו במוסף "הארץ" (24.7.09) אינה שלו, אלא של זארה. כך גם הנעליים. החולצה – של קסטרו. הבית שבו צולם אינו ביתו, אלא מעונו של אדם ששמו פיטרו הכט מהרצליה פיתוח. גם הפנים והשיער של לנדס אינם בדיוק הוא: הם אופרו ועוצבו בידי ענבל מסס. על סגנון ההופעה כולה, לצורך התצלום, אחראית לימור זוהר שביט. כך בחר רם לנדס לארוז את עצמו לכבוד הראיון שבו הוא מבכה את אובדן האמת בעיתונות ואת היעלמה של האותנטיות מכלי התקשורת. לכאורה, ראיון אחד מני רבים במוספי סופשבוע, שכל תכליתו ליחצן סדרת טלוויזיה חדשה, אינו עניין לעסוק בו. מה לא עושים סופרים, תסריטאים, במאים וגם עיתונאים כדי למשוך תשומת לב ליצירות חדשות היוצאות מתחת ידיהם? גם ללנדס מותר, והראיון איתו אכן מזיע ממאמץ לקדם את הפקותיו הטלוויזיוניות האחרונות. ובכל זאת, כדאי להתעכב רגע ליד הדברים שהוא אומר, משום שיש בהם יומרה לאבחן את מצבה של המלאכה העיתונאית בימים אלה וגם לחרוץ את דינה. לנדס קובע כי העיתונות, במשמעותה הבסיסית, איבדה את יכולתה למלא את תפקידה: היא נמצאת, לדעתו, במצב סופני, ואין כיסוי ליומרתה להביא מידע אמיתי. במלותיו שלו: "מה ההבדל בין טלנובלה לחדשות? זה בידור וזה בידור. זה טלוויזיה וזה טלוויזיה. גם חדשות זה בידור [...] אם טלנובלה זה תיאטרון, אז חדשות זה תיאטרון יפני של מחוות מינימליסטיות, אבל עדיין תיאטרון". לנדס פוסק שהמאבק על השגת האמת העיתונאית למעשה הוכרע; מה שנשאר זה להודות בכך. הוא מספר למראיינת כי הפסיק כמעט לצפות בחדשות. מאחר שנואש מהסיכוי להציג את האמת העובדתית כפי שהיא, פנה לעסוק בטלנובלות מצד אחד, ומצד שני בתיעוד עצמי של אנשים (למעשה, נשים) באמצעות מצלמות שהוא מפקיד בידיהן (זו מהותה של הסדרה החדשה שלו "מחוברות").  אינני בקי די בפרטי הביוגרפיה המקצועית של לנדס כדי לדעת אם ההסבר שלו למעבר מעיתונאות לטלנובלות (ולהפקה החדשה שלו) הוא האמת במלואה או שהוא סוג של רציונלזיציה שהוא פיתח. אפשר, עם זאת, לתהות אם הסוגה שהוא מהלל עתה, התיעוד העצמי, נקייה מהפגמים שהוא מוצא בעיתונאות. האם התערבותו כעורך אינה משפיעה על דיוקו של המסמך התיעודי שהוא מתיימר להציג? האם החלטותיהן של גיבורות הסדרה אילו מצבים ורגעים בחייהן לצלם ואילו לא אינן סוג של מסננת שמפעילים גם עיתונאים בעבודתם ושנגדה מתקומם לנדס? האם עצם הבחירה בחמש הנשים המסוימות, שהסכימו לחשוף את עצמן, אינה גורם מכריע בקביעת תמונות החיים שהסדרה מתחזה להציג ולטעון שהיא משקפת עולם מציאות משותף לרוב הישראליות? במלים אחרות, האם מרכיבים בלתי נמנעים אלה בתהליך הפקת הסדרה אכן מבדילים לטובה את מידת האותנטיות שלה מהמלאכה העיתונאית השגורה שבה כתבים ועורכים מנסים להציג לציבור פיסות מציאות? לנדס נוגע בשאלה אמיתית: עד כמה המציאות הנשקפת בכלי התקשורת היא "אמיתית" ועד כמה היא נגזרת של נסיבות אובייקטיביות (לחץ זמן, אילוצי דיווח, תלות במקורות וכדומה) ושל סיבות סובייקטיביות (אישיותו של המדווח, תפיסתו את המציאות, שיקולים זרים המפעילים אותו וכדומה). זו דילמה המלווה את העשייה העיתונאית מאז ומעולם, וב"העין השביעית" היא נדונה, בין השאר, במאמרים מלומדים שכתבו פרופ ירון אזרחי ("לא קיים עיתונאי אובייקטיבי") ופרופ מרדכי קרמניצר ("המילון הישן") ב-2002. אלא שלנדס מוליך את הסוגיה הזו למחוזות האבסורד, ובכך נותן לגיטימציה לכאוס ולהפקרות מקצועית שאין לה גבולות. הוא אומר שאין עוד טעם במאמץ העיתונאי הסיזיפי לחפש, כמיטב היכולת, את האמת; להציג לקורא, למאזין ולצופה את העובדות ככל שניתן לאתר אותן; להצביע בפני הציבור על תהליכים ותופעות ככל שניתן לזהות אותם; להציע תובנות המסתמכות על תום הלב של העיתונאי ועל התחקיר חסר הפניות שעשה, ככל שהנפש האנושית מסוגלת לכך. לנדס שופך את התינוק עם המים. הוא פוסק שהמלאכה העיתונאית בזמננו היא חסרת תכלית ונדונה מראש לכישלון. הוא הופך את אכזבתו מתפקוד עיתונאים – וממערכות עיתונאיות שלמות שבהן פגש, או אפילו היה ממונה עליהן – לאידיאולוגיה. הוא בן 53 ומאחוריו קריירה תקשורתית מרשימה ולא קצרה (כמעט 25 שנה במקצוע). הוא חינך דורות של עיתונאים, ועכשיו הוא בא ואומר להם: עבר זמנה של העיתונאות; פנו לתעשיית הבידור. בה בשעה מצהיר לנדס בפני ציבור הקוראים והצופים, שרחשו לו עד כה אמון בגין המוניטין המקצועיים שצבר בעבודתו העיתונאית, שהוא הוליך אותם שולל, שלא ניתן למלא את התפקיד העיתונאי כהלכה, שהכל רקוב בממלכה השביעית. זה מסר מסוכן ולא נכון. לעיתונות, במובנה המוכר, נועד תפקיד מפתח בקיומה של החברה הדמוקרטית גם במאה ה-21. לטלנובה ולתיעוד הבידורי נועד תפקיד אחר: למלא את שעות הפנאי בשעשועים. כאשר קוראים את הראיון עם רם לנדס, רצוי לשוב להתבונן בתצלומו: כמו התמונה, כך גם דבריו נועדו להשיג תכלית אחת: להציגו באור שיגדיל את הרייטינג של הסדרה שהוא הפיק.
article 46: 
אתה נדרש לסכם את המאמר הבא במשפט אחד.
רק למחרת הוא מגיע הביתה, ומרגיע את אמו שלא הלכה לעבודה: "שום דבר לא קרה, הייתי בירושלים, ישנתי אצל דוד, הרי הודעתי לך שהיה זיכוי, כן, זיכוי מחוסר הוכחות", והוא סוגר את דלת הכניסה מאחוריו ומסתובב ובודק "איך יוצאים מכאן", ובכל זאת מגיע למיטתו, נופל עליה ומיד נרדם. בצהריים, כשפטישים הולמים בעוז בתוך ראשו, הוא מתלבש, שותה קפה והולך לעבודה במערכת "הארץ". השעה אחת בצהריים. שוקן מתפתל. "תשב", הוא אומר לו, "לאן אתה ממהר". אחר-כך הוא מעיר משהו בעניין השילומים מגרמניה, ושואל את עמוס: "מה דעתך?", אבל עמוס אינו מעוניין בשיחת חולין. "תגיד לי אם אני חוזר או לא חוזר לעבודה". עוד כחכוח ושוקן אומר: "אני לא יודע, באמת, מה דעתך? אולי עדיף שתמצא לך בית אחר?". זאת היתה שאלה, אבל עמוס אינו עונה עליה. הוא יודע היטב מה עדיף לשוקן. עדיף לו לא להעסיק בעיתון "הארץ" אדם החשוד בהשלכת פצצה גם אם יצא זכאי מחמת הספק. עדיף לו שלא יאמרו עליו שהוא מחזיק צפעוני מסוכן בעיתון שלו, עדיף לו להתרחק עכשיו מעמוס קינן, לצאת מקו האש המופנית אל האיש. את כל זה אין עמוס אומר. הוא קם, מסתובב ויוצא מהחדר, ורק טריקת הדלת המהדהדת מעידה על מצב רוחו. בדרך, ליד הדלפק, הוא מתעכב לכתוב פתק בן שבע מלים: "כדי שיהיה לך יותר קל – אני מתפטר". ואכן, לשוקן זה יותר קל. למחרת הוא שולח לעיתונאי המתפטר מכתב פרידה: "ברצוני להביע את צערי על התפטרותך מעבודתך בהארץ... מדורך בהארץ שימש עילה להתקפות נרגזות עליך, על הארץ ועלי. אך אני רואה צורך לומר לך היום שלא היה לי ואין לי גם היום ספק שהמניעים השורשיים שהדריכו אותך בכתיבתך הם מן הכנים והטהורים ביותר המפעילים נוער ישראלי בימים אלו. מדורך עשה רבות כדי לפתוח את עיני הציבור לחולשות היסודיות של חיינו ולסתירות בין מטרות מוצהרות לבין המעשה בהן הסתבכנו. זוהי פעולתה של סאטירה אמיתית, והרוגז שמתעורר מאשר שהחצים קלעו למטרה... אני גם מאמין שהכוחות והכשרונות הגדולים, שכל מי שנפגש איתך מבחין בהם, עוד ייתנו פירות בשלים". ושוב בחוץ. אור חורף בלה, קפה תמר. אף כי השעה מוקדמת, המלצר מביא בקבוק מדיצינל עם שתי כוסות. עמוס ממלא את הכוס כאילו זה גזוז ולא קוניאק, ואחרי זה הכל נמחק. "יש שנה שאינני זוכר אותה כלל. "עד כדי כך אינני זוכר אותה, שאיני זוכר איזו מהן היתה. אולי 1953. אבל אולי שנה אחרת" ("ארצך", 70). הוא אינו זוכר את אלה שהתרחקו ממנו כשנתקלו בו ברחוב, את אלה שסירבו להיראות בחברתו, את שיחות הטלפון היומיומיות למקומות עבודה שונים, אפילו לעיתון "חירות" הגיע בלית ברירה ושם הסכימו שיכתוב טור, אבל בעילום שם, כך שאיש לא יידע שיש להם איזשהו קשר איתו. חומה של נידוי.  כל זה נשכח, אבל הדרך היורדת מקפה תמר לכיוון כיכר דיזנגוף, לריינס ולרחוב ארבע-ארצות עדיין שמורה. שם, מול בית-החולים אסותא, גרה ימימה, שפותחת לו את הדלת. לרגע היא מהססת, מזמינה אותו להיכנס, מושיבה אותו על הספה, לא מציעה לו לשתות, ואז, בבת אחת, אומרת הכל: היא עוזבת אותו. קודם ברחה לאילת כדי להיות רחוקה ממנו, אבל האחות הראשית בבית-הספר לאחיות אמרה לה: "למה את צריכה לעבור לאילת? שהוא יעבור לאילת". אז היא נשארת בתל-אביב, אבל לא מתכוונת לראות אותו יותר. האלימות שלו לא מתאימה לה, השתיות שלו והנשים שלו נמאסו עליה, היא גם מזכירה את אותו לילה בסידנא עלי, את זה שלא הכניס אותה בסוד תוכניותיו. בקיצור היא נפרדת ממנו וזהו. עמוס נשאר עומד. לא רוצה להתרגז, מסרב להרגיש צער, מפנה את ראשו, מחפש, אין איש. מסביב רק ריק. ובלי לומר דבר הוא מסתובב והולך משם ומותיר אותה יושבת על הספה, מתחרטת, מהססת אם לקום ולקרוא לו, זוכרת שהוא לימד אותה לקרוא את דוסטויבסקי, לאהוב את באך, שלקח אותה למוזיאון בשדרות רוטשילד לשמוע קונצרטים וגם הראה לה סירה קטנה מיטלטלת על גלים, למרגלות הר והילת עננים, בציור של נחום גוטמן. לא משנה. הוא כבר רחוק משם, מכתת רגליו מחברה קבלנית אל מישהו שיש לו משרד קטן, פוגש חברים מימי המחתרת, מוכן לעשות כל עבודה. מכבדים אותו בתה, מדברים איתו יפה ומלווים אותו לדלת. ובחוץ אור האביב מתחלף לאור קיץ ומתענן לקראת הסתיו, ושום סורג אינו מסנן את מראות העננים. ב"הבוקר" וב"ידיעות אחרונות" לא מעוניינים בשירותיו, בעיתונים אחרים מסרבים אפילו לקבוע פגישה. שייקה בן-פורת עשה לו טובה והציע לו לצייר קריקטורות ולכתוב סאטירות בשם בדוי בעיתון המשמרת הצעירה של מפא"י, "אשמורת", ובביטאון הספרותי של מפא"י, "מבואות" – אלה העיתונים שרק אתמול כתב עליהם סאטירות ארסיות. מובן שהיה יכול לעבוד במוסך או בבניין, הלוא הארץ הולכת ונבנית, הפטישים מכים, המקבת נוקבת. יש עבודה בעיר ויש עבודה בכפר. מתוך הספר "על דעת עצמו – ארבעה פרקי חיים של עמוס קינן", מאת נורית גרץ. הוצאת עם-עובד, עמ 294–297. הציטוט מובא כאן באדיבות ההוצאה
article 47: 
אתה נדרש לסכם את המאמר הבא במשפט אחד.
חלק בעיתון, ובהשאלה, סוג של כתיבה עיתונאית. במקור התייחסה המלה לחלק בעיתון שבו התפרסמו מאמרים שאינם פוליטיים, שעסקו בתחומי התרבות והדעת. מאוחר יותר התייחדה המלה לתיאור כתיבה פובליציסטית, ביקורתית או עיתונאית-ספרותית, שאינה דיווחית-חדשותית ואינה פוליטית-אידיאולוגית. במרוצת הזמן ניתנו למלה כמה משמעויות, מהן מרחיבות ומהן מצמצמות: 1. כל כתיבה שאינה עוסקת באקטואליה פוליטית. 2. כתיבה הומוריסטית. 3. כתיבה מתלהמת ופרובוקטיבית. מקור הביטוי במלה הצרפתית Feuilleton או Feuillet, שפירושה "דף קטן", ושתיארה מוסף לעיתון שעסק בנושאים לא-פוליטיים. העיתונות הצרפתית בתקופת המהפכה, שבמובנים רבים היתה ערש העיתונות המודרנית, הוקדשה רובה ככולה לעניינים פוליטיים ולחילוקי הדעות בין הסיעות השונות שפעלו בפריז. צירוף תוספת שאינה פוליטית היה חידוש. מי שהיה חלוץ בפרסום תוספות כאלו – שפעמים היו מודפסות על דף נפרד שצורף לעיתון (ומכאן השם "דף קטן") ופעמים הודפסו על דפי העיתון עצמו בפונט קטן יותר וסומנו בקו מפריד – היה לואיס-פרנסיס ברטין "הזקן" (Louis-François Bertin the Elder), המו"ל של העיתון "Journal des Débats", שאחרי המהפכה השפיע רבות על התרבות הצרפתית. בתוספות הללו פורסמו מאמרים וביקורות בנושאי תיאטרון וספרות ואף קטעי פרוזה ושירה, אולם גם רכילות, בדיחות, שעשועי לשון ומכתמים בחרוזים. במהלך המאה ה-19 התקבל נוהג זה גם בגרמניה, והיה פופולרי במיוחד ברוסיה. משמעות השם "פיליטון" בעיתונות האנגלית היתה אחרת, והתייחסה לסיפור בהמשכים. הביטוי היה בשימוש בשפה העברית במאה העשרים, ובמיוחד במחציתה הראשונה.
article 48: 
אתה נדרש לסכם את המאמר הבא במשפט אחד.
 לפני כשמונה חודשים המתנדב המוכשר של המיזם אפיק רחמים ביקש שנבדוק משהו מחוץ לכנסת, אך רלוונטי לחיינו לא פחות – זמני הגעת ניידת. גילינו שלמרות מסיבות הפרידה המפוארות מהמפכ״ל והתגאותו בשירות לאזרח – מדי שנה ל-100 לוקח יותר זמן להגיב. אם למשל ניסו לרצוח אתכם וחייגתם 100 בשנת 2012 – לקח לניידת להגיע כ-13 דקות בממוצע. ב-2014? 17 דקות. זמני הגעת ניידת- לחצו לנתונים המלאים רק לאחרונה התגאה המפכ"ל היוצא יוחנן דנינו בזמני התגובה של המשטרה ובמהירות הגעת הניידות, אבל כעת מתפרסמים נתונים פנימיים של המשטרה שמראים דווקא שזמן התגובה הולך ומתארך בכל שנה. התוצאות, שהגיעו לידי המיזם "100 ימים של שקיפות", מתייחסות לזמן שחלף מרגע שיגור הניידת על ידי המוקד ועד להגעתה ליעד. המשטרה מסווגת את הקריאות שהיא מקבלת על פי סוגי אירועים שונים. על פי הנתונים, כמעט בכל סוגי האירועים זמן התגובה התארך. כך למשל, בשנת 2013 עמד זמן התגובה לאירוע מבצעי על-23 דקות ובשנת 2014 עלה זמן ההגעה ל-28 דקות. וזה לא שמספר האירועים מסוג זה עלה, להפך – הוא דווקא ירד ב-18%. זמן הגעת הניידת במקרים של ניסיון רצח, הריגה או תקיפה חמורה, עמד בשנת 2012 על כ-13 דקות בממוצע. בשנת 2013 עלה זמן ההגעה ל-16 דקות ובשנת 2014 ל-17 דקות, ובמקרים כאלה כל דקה גורלית. במקרה של פריצה לדירה תחכו כמעט 20 דקות להגעת ניידת. אם חלילה תיקלעו לשריפה, הצתה או אפילו חטיפה, לפי נתוני המשטרה זמן ההמתנה יהיה 20 דקות בממוצע. ממשטרת ישראל נמסר בתגובה: "הנתונים מודדים תהליכים בארגון בתחום השירות ואינם מהווים מדד למענה מבצעי. כל ניסיון להציג זמני תגובת ניידות לפי כמות אירועים בשנה טועה ומטעה, בהיעדר בחינת משתנים נוספים שמשפיעים על זמינות הניידות. לאחרונה נחנך מוקד המידע הארצי של המשטרה שקולט את פניות הציבור ומגביר את הזמינות והמענה המבצעי". 
article 49: 
אתה נדרש לסכם את המאמר הבא במשפט אחד.
 כבר כמעט עשרים שנה שדן סבאג כותב את מדור הסקס המטונף, המצחיק וסר הטעם "סבאג לאב", המתפרסם ב"דה-סטרנגר" בסיאטל ובסינדיקציה בעשרות עיתונים ברחבי ארצות-הברית, ושבו הוא עונה בכנות ובישירות לשאלות הביזאריות ששולחים לו קוראיו. כעת, בטוויסט ביזארי לא פחות, הפכו חייו – שכוללים גם בן זוג חתיך ותומך וילד מאומץ בן 12 – למחזמר שמועלה בברודווי.  לעומת זאת, חייה של הבלוגרית האגרסיבית והאקסצנטרית ניקי פינק, שמנהלת את אתר החדשות ההוליוודי המאוד מצליח "Deadline Hollywood", עומדים להפוך לסדרה של HBO, מה שיזכה גם אותה בצק שמן.  ואילו חייו ואישיותו הצבעונית של העיתונאי הניו-יורקי האגדי גימי ברסלין יעמדו במרכזו של סרט תיעודי חדש שהפקתו תחל בקרוב.  עיתונאים שחושפים שחיתויות ברוסיה ממשיכים לחטוף מכות רצח, האנשים שמחטיפים להם את המכות ממשיכים להתחמק ללא כל עונש, וגם הגורמים הממשלתיים ששולחים את האנשים שמטילים אימה על העיתונות הרוסית עדיין מסתובבים חופשי.  מדינה נוספת שבה עיתונאים נופלים כמו זבובים היא הונדורס: מאז אפריל חוסלו באכזריות שבעה עיתונאים שהעזו לכתוב על הכאוס הפוליטי במדינה ועל עסקי הסמים המשגשגים בה.  המשטרה הלטבית, שעסקה בחיפושים אחר האקר שפרץ למאגר מידע ממשלתי והדליף לאינטרנט נתונים מביכים על השלטון, מיררה את חייה של עיתונאית מקומית שדיווחה על הסיפור.  תוכנה חדשה ומשופרת אמורה לדאוג לכך שהחדשות על המהפכה הבאה באיראן יעקפו את הצנזורה האינטרנטית של המדינה באופן אלגנטי יותר מבעבר.  אחרי שבשבוע שעבר למדנו ש"ניוזוויק" על הקרשים ושאם לא יימצא לו רוכש הוא ייסגר, השבוע אנו למדים שמצבו של המתחרה הוותיק "טיים" אינו טוב בהרבה.  אמנם הבטיחו לנו שהאייפאד יציל את עולם העיתונות, אבל אם ללמוד על-פי 360 עותקים דיגיטליים שהמגזין "GQ" מכר החודש, זה לא יקרה בזמן הקרוב.  ואם כבר אייפאד: אחד הכתבים של "Gawker" השתכר בסוף-השבוע ומצא את עצמו מתעצבן מאוד מפרסומת שהכריזה שההמצאה החדשה של אפל היא הדבר הכי מהפכני מאז המהפכה הצרפתית. הוא מיד כתב מייל ציני ועוקצני לסטיב גובס. באופן מפתיע למדי, גובס החליט לענות לו.  אחד ממנהיגי המורדים בתאילנד נורה בראשו בעת שהתראיין ל"ניו-יורק טיימס". הוא מת מפצעיו כעבור יומיים.  דייוויד קאר כותב על ההיגיון המאוד מיוחד שעומד מאחורי הכותרות המטופשות שניתנות לכתבות באינטרנט.  האם גיליאן טט, העורכת החדשה של ה"פייננשל טיימס", היא האשה החזקה ביותר בעולם העיתונות? ה"דיילי ביסט", שמקדיש לה כתבת פרופיל מפרגנת, סבור שכן.  מסתבר שמשבר העיתונות המודפסת טרם הגיע לגרמניה: הכנסות העיתונים במדינה לא ירדו באופן משמעותי מאז שנת 2004.  ואם כבר משבר העיתונות המודפסת: הנה מאמר, הלקוח מ"האטלנטיק", שדווקא טוען שבסוף הכל יבוא על מקומו בשלום. בחיי.  איש שמדבר + זבוב ענק + שידור חי = קטעים משוגעים.  ואם כבר זבובים וכתבי טלוויזיה, תמיד נחמד להיזכר בקליפ הקלאסי הזה. אין מצב שזה אמיתי, נכון?
article 50: 
אתה נדרש לסכם את המאמר הבא במשפט אחד.
"מקור ראשון" ואתר nrg יימכרו לחברת ישראל-היום-בע"מ, שבבעלות איש העסקים שלדון אדלסון ורעייתו ד"ר מרים אדלסון, תמורת 17 מיליון שקל, כך ביקש לאשר אמש רואה-החשבון חן ברדיצב, הנאמן מטעם בית-המשפט לחברות המפעילות את "מקור ראשון" ו"מעריב". ישראל-היום התחייבה בהצעתה להעסיק 114 מ-120 עובדי ההנהלה והמערכת העיתונאית של "מקור ראשון" לתקופה של לפחות 12 חודשים. כמו כן התחייבה החברה להעסיק 90% מהפרילנסרים של העיתון ואת כל 220 עובדי ההפצה לתקופה דומה. לגבי אתר nrg התחייבה ישראל-היום להעסיק 5 מ-17 העובדים לתקופה של שנה. ==  להורדת הקובץ (PDF, 7.72MB) להורדת הקובץ (PDF, 7.72MB)  להורדת הקובץ (PDF, 2.19MB) להורדת הקובץ (PDF, 2.19MB) "בקשה דחופה" של נאמן בית-המשפט ל"מקור ראשון" ו"מעריב", המסמך המלא בשני חלקים == ברדיצב ביקש מבית-המשפט המחוזי בירושלים לאשר את מכירת "מקור ראשון" ואתר nrg לישראל-היום לאחר תהליך התמחרות בן כמה שלבים. בשלב הראשון התעניינו 12 גורמים ברכישת העיתונים והאתר. לאחר שקיבלו את פרטי החברות מהנאמן, נותרו שישה מתעניינים. ישראל-היום הציעה 12.5 מיליון שקל עבור "מקור ראשון" ו-3 מיליון שקל עבור nrg; גרוזלם-פוסט הציעה 7.5 מיליון שקל עבור "מקור ראשון" ו-1.5 מיליון שקל עבור nrg; טלנירי-שוקי-הון הציעה 401 אלף שקל עבור אתר nrg; אשדיר-פרסום-והפצה הציעה 5 מיליון שקל עבור "מקור ראשון"; לריסה-אחזקות הציעה 2 מיליון שקל עבור "מעריב", 4 מיליון שקל עבור "מקור ראשון" ו-750 אלף שקל עבור אתר nrg, וכיפה-שירותי-אינטרנט הציעה 70 אלף שקל עבור אתר nrg. "לאחר עיון בהצעות שהוגשו עלה כי הצעתה של ישראל-היום לרכישת פעילות העיתון מקור ראשון ולרכישת פעילות אתר האינטרנט nrg עלתה על הצעת שאר המציעים בכל הפרמטרים, וזאת באופן בולט ומשמעותי, הן בסכומה והן במספר העובדים שאותם היא התחייבה להמשיך ולהעסיק", כתב הנאמן לבית-המשפט. לדברי ברדיצב, לאור זאת התכוון להמליץ ללא שהות על ישראל-היום כרוכשת העיתון והאתר, אולם באי-כוחה של גרוזלם-פוסט, החברה שבשליטת איש העסקים אלי עזור, ביקשו להעניק להם הזדמנות להגיש הצעה מעודכנת ומשופרת: 13.5 מיליון שקל עבור "מקור ראשון", 2.5 מיליון שקל עבור "מעריב" ו-4 מיליון שקל עבור אתר nrg. לנוכח ההצעה המשופרת זימן אתמול ברדיצב את נציגי שתי החברות למשרדו לפגישת התמחרות מכרעת. "אנחנו הגענו לכאן תחת מחאה", אמרה בפגישה עו"ד קרן רייכבך-סגל, באת-כוחה של ישראל-היום. "המועד להציע הצעות נגמר בשני אחר-הצהריים, וכל הצעה שהתקבלה אחר-כך היא בניגוד לדין. הגענו לכאן תחת מחאה והדלפות שהגיעו לעיתונות שהביאו לשיפור ההצעה שלהם [גרוזלם-פוסט] לא מקובלת עלינו" [כך במקור]. "אנחנו נתחיל עכשיו את ההתמחרות כאשר הסכום ההתחלתי [עבור מקור ראשון] עומד על 14 מיליון שקל", הודיע בהמשך הדיון רו"ח ברדיצב. "אנחנו לא מציעים 14 מיליון, נשארים בהצעה שלנו [13.5 מיליון]", הבהיר עו"ד מורן מאירי, בא-כוחה של גרוזלם-פוסט. "יש לי שאלה", אמרה עו"ד רייכבך-סגל, "זה שהם לא מוכנים לקחת ב-14 ואני כן אסכים לקחת ב-14 זה אומר שזכינו?". "כן", השיב רו"ח ברדיצב. "אז אנחנו מוכנים לקחת ב-14 מיליון", הודיעה עו"ד רייכבך-סגל. בהמשך החליט ברדיצב לבטל את ההתמחרות על אתר nrg בשל חילוקי דעות עם גרוזלם-פוסט והודיע כי הצעת ישראל-היום לרכישת האתר היא הזוכה. נכון לעכשיו, עידכן ברדיצב את בית-המשפט, לא התקבלה הצעה כלכלית לרכישת "מעריב", אולם לדבריו, "קיימת אפשרות לקבל הצעות גבוהות יותר". על כן ביקש הנאמן להמשיך ולחפש בשלב זה רוכש ל"מעריב". 9712-03-14
article 51: 
אתה נדרש לסכם את המאמר הבא במשפט אחד.
כמו בתי-הקברות בשולי הערים, כך גם מודעות האבל מתקיימות בשולי העיתונים, וכמו בתי-הקברות, גם על פניהן יהיו רבים יותר שיעדיפו לחלוף ולא להתעכב ולחוש בצינה הנושבת מהן. בתוך אותו מוצר ותיק, גליון העיתון המודפס, שעבר תמורות רבות כל-כך, לא יתקשה גם הקורא המתעורר מתרדמת של חצי מאה לזהות מרחוק את פורמט עמודי מודעות האבל. המדור, כמו המוות, אינו מתיישן. מודעת האבל היא מצבת דיו זעירה. כמו אחותה העשויה שיש, גם לה אותו פורמט מלבני, אותן אותיות שחורות ריבועיות, אותו צמצום מילולי. סידורן של המודעות אחידות-הפורמט זו לצד זו וזו מתחת לזו הוא היוצר את מראה העמוד האופייני – ואף בו יש כדי להזכיר את מטריצת גוש/חלקה.  מאחורי ביטוי טכני חורץ לשון המוות. בשל אופיו הקודר, המוחלט והאוניברסלי, המוות מעדיף את הסטנדרטי על פני היצירתי והמגוון. קו מסגרת בעובי אחיד, מבחר גופנים מצומצם, שם הנפטר תמיד באותיות גדולות ומעובות משמות האבלים. שלא כמו המצבה, המנציחה את בדידותו של הנפטר, במודעת האבל מסתופפת (על פי רוב) המשפחה כולה. כמו על דלתות בתים, גם כאן יהיו קורקטיים שיסתפקו בשלט עם הצהרה כללית "המשפחה האבלה", ואחרים יציגו קטלוג שלם של הפרטים במשפחה, סדורים על-פי תפקידיהם – אשתו, בנו ובתו, הנכדים, גיסו. המהדרין יוסיפו גם שמות, שמות משפחה ולפעמים גם כינויים, שלא יצוטטו כאן מפאת כבודם של המתים והחיים, אך מציעים למתבונן סקרן עולם שלם. ברחוב זה וזה, בדירה זו וזו, בשעות 21:00–16:00. שלא כמודעות האבל עשירות הסופרלטיבים הנדפסות בעיתונות החרדית, אלו הנדפסות בעיתונות החילונית קורקטיות לרוב. על הפטירה מודיעים בדרך כלל בצער רב, לפעמים בכאב או ביגון עמוק – ביטויים שכבר היו לקלישאה. את זהות המנוחים יגדירו בראש ובראשונה זיקות משפחתיות ("אמנו, אחותנו וסבתנו"), לעתים רחוקות יותר פועליהם ותואריהם (ד"ר, "מוותיקי נהריה"). רק מתי מעט זוכים לשורה מלאת שאר רוח, כפי שהיו אולי הם, בחייהם: "ספורטאי, גנן ומציל אגדי בבת-ים, שהנחיל לנו אהבת ים וגן ונפרד מאיתנו כשהוא בן 98 שנים". לאותם שחיו את חייהם באלמוניות, הרגע הזה הפומבי של פרסום שמם במרכז מודעת אבל הוא רגע קצר מועד של תהילה. למרבה הצער, הם כבר אינם שם להתענג – לא על תשומת הלב והכבוד, ולא על נדיבות לבם של מי שזיכו אותם בכך. האם מודעת האבל מתפרסמת בעיתון שאותו נהג לקרוא המנוח? זכורה לי בחדות הגאווה שחשתי כילדה כשראיתי את שמו של סבי על מודעת האבל בעיתון. האם אני הייתי מי שגזרה ושמרה אותה לצד תמונתו הקטנה הממוסגרת? ואולי אחד מהורי? האם גם אבלים אחרים נוהגים לעשות זאת? כמו בפרסומים אחרים, כך גם במודעות האבל: ככל שהמודעה גדולה יותר, כן גדל מחירה. ב"הארץ", שבו המודעות יקרות יותר, הן גם גדולות ומעטות יותר; מתי "הארץ" אינם מצטופפים כמו המתים ב"ידיעות אחרונות" ו"מעריב". האם המתים של "הארץ" אקסקלוסיביים יותר? למרבה ההפתעה, עלעול בעמודי מודעות האבל של העיתונים המתחרים מגלה כי בשיעור גדול של המקרים אלו אותם מתים ממש: מי שיש לו כסף לפרסם מודעת אבל אחת, יש לו כסף לפרסם שלוש מודעות זהות בשלושה עיתונים שונים. מרכינים ראש, אבלים, המומים, דואבים, זוכרים, ולא שוכחים לצרף את סמליל החברה. מילא סמליל שחור-לבן, כזה הנבלע בשחורו-לבנו של העמוד, אבל סמליל ירוק?! מישהו ב"דה-מרקר" – מאותם מישהואים עם ראש כלכלי – מצא ערוץ פרסום נוסף. אפשר שבקרוב נראה שלטי חוצות גם בבתי-קברות? דבר מותה של ב, מורה אהובה ונערצת, הגיע אלי בדואר האלקטרוני – מדיום יעיל, מהיר וחינמי. ובכל זאת חיפשתי אחר שמה במודעות האבל של "הארץ". ב, אשת לפידות, היתה הרוח החיה בטקסי יום הזיכרון בבית-ספרי ובקיבוצה ובעלת חולשה, כך התוודתה, למלנכוליה. חשבתי, על כן, כי הדבר היה מסב לה קורת רוח – לראות את שמה מופיע בעיתון (של האינטליגנציה) באות עבה, את שמו של קיבוצה צמוד אל הביטוי "מרכין ראשו". אפשר שהקיבוץ הישן, הלא מופרט, זה שידע ימים מבוססים, היה מפרסם מודעה שכזו. הקיבוץ החדש, ראשו מורכן ממילא.
article 52: 
אתה נדרש לסכם את המאמר הבא במשפט אחד.
רק לפני חודש נשפכו אלפי מלים ונמרחו עשרות צילומים מאולימפיאדת בייגינג בעמודים הראשיים של "ידיעות אחרונות" ובכפולת האמצע של חלק החדשות. אז איך קורה שמה שהוגדר על-ידי העיתון כ"תקרית דיפלומטית" בין ישראל לסין, תקרית שנגרמה כתוצאה מראיון ב"ידיעות אחרונות", לא זכה כלל להתייחסות בולטת ונדחק למדור הספורט? הסיפור המשונה החל ביום שישי שעבר, בכתבת שער במוסף "7 ימים". השייט שחר צוברי, מדליסט הארד מבייגינג, אמר בראיון למוסף כי הסינים הם "חארות". בתגובה העביר שגריר סין בישראל מחאה לוועד האולימפי בארץ, ובהמשך ביטל קבלת פנים מתוכננת לספורטאים הישראלים. צוברי התנצל, שר הספורט מגאדלה התנצל, הוועד האולימפי התנצל, אבל הסינים טרם סלחו. ההישג העיתונאי הוא אולי מפוקפק – ראיון שפורסם בעיתון גרם לתקרית דיפלומטית עם מעצמה – אבל בכל זאת, זה הישג שעיתונים נוהגים להתפאר בו. אם כך, מדוע הסיפור לא הופיע בעמוד הראשי של "ידיעות אחרונות", או לפחות קיבל הפניה בולטת בעמודי החדשות? הרי רק לפני שבועיים-שלושה פירנסו האירועים הספורטיביים מסין את החלק המרכזי של העיתון של המדינה. יכול להיות שבצמרת מקבלי ההחלטות ברחוב מוזס חשבו שהמקרה אינו דרמה יוצאת דופן, והניחו לניר חפץ, עורך "7 ימים" ומוסף הספורט, לגדל ולרומם את הסיפור בממלכה שלו. יכול להיות גם שהבמה המשנית שקיבל הסיפור מלמדת משהו על היחסים שבין עורכי העיתון ובין עורך המוספים. בימי גלעזר ויובל היה נהוג לומר ש"7 ימים" הוא מדינה נפרדת בתוך "ידיעות אחרונות". ייתכן שמדובר בשחזור מוזר, אולי אפילו נגטיבי, של התקופה ההיא? ויש עוד: בעוד שבמדור הספורט מדווחים על תקרית דיפלומטית, שמקומה הטבעי הוא בעמודי החדשות, בחלק החדשותי הופיע ביום ראשון סיקור פתיחת אולימפיאדת הנכים בבייגין, בלי שאף מלה על אירוע זה או סיקור מקצועי של הספורטאים הישראלים יופיעו במדור הספורט. לא ברור. לא מובן. השבוע אפשר היה להיווכח שוב עד כמה ספורט "ידיעות אחרונות" תקוע במקום. הנבחרת הצעירה עד גיל 21 בכדורגל עמדה לפני משחק מכריע מול גרמניה בחוץ, בדרך לפלייאוף שלפני אליפות אירופה. בסופו של יום היא אכן עשתה זאת, עם 0:0 מרשים. בעוד ש"מעריב" בחר לתת לנבחרת הצעירה את הכבוד המגיע – שני שערים וכפולה פותחת (ביום המשחק ולמחרת) – ב"ידיעות אחרונות" המשיכו במסורת המיושנת, הפרובינציאלית וחסרת המעוף שלהם, ולפיה הנבחרת הבוגרת מעל הכל, אפילו במחיר המעטה מההישג של הצעירים. אתר ערוץ הספורט היה בשיאו באולימפיאדת בייגינג, עם סיקור מקיף של התחרויות והספורטאים הישראלים ושפע של תקצירי וידיאו. ההשקעה הגדולה הביאה לתוצאות יפות בסקר "טים" לחודש אוגוסט. האתר השתדרג ל-16 אחוזי צפייה לעומת 11.8% ביולי – קפיצה משמעותית של 4.2%. המתחרה הגדול, ONE, רשם עלייה מתונה יחסית לעובדה שמדובר בחודש ספורטיבי אינטנסיבי – רק 1.8% יותר לעומת החודש הקודם (16.9% באוגוסט לעומת 15.1%). כך ייעשה למי שהעדיף לסקר את האולימפיאדה מהכורסה במערכת, ולא טרח לשלוח כתב לבייגינג.  אם אתר ערוץ הספורט רוצה לשמור על הפער האיכותי, הוא צריך להישמר מהסגנון הזול של אתר ONE. לפרסם תמונה של בחורה במחשוף נדיב עם הכיתוב "פצצה" בידיעה על ביטול משחק באיטליה בגלל פצצה ממלחמת העולם השנייה שהתגלתה סמוך למגרש – זו בדיוק הדרך הלא נכונה. אם אין לכם תמונה ממקום האירוע, תמצאו פתרון יצירתי אחר. כרגע, מדובר בפצצה של אינפנטיליות. לתגובות והערות: yegerm9@walla.co.il
article 53: 
אתה נדרש לסכם את המאמר הבא במשפט אחד.
״רציתי להגיע לתפקיד מעמדת שליחות אמיתית של אדם שכל ילדיו וכל נכדיו מתגוררים בירושלים, ומודאגים דאגה עמוקה מהעתיד שלה״. כך הכריז שר הכלכלה אריה דרעי בראיון ב-2010. אלא שכמה מילדיו של דרעי כנראה גילו מאז את הקסם של עולם הנדל״ן ורכשו דירה אחת או שתיים או שלוש או יותר. גם בת״א. בדיקה שערכנו ב׳מאה ימים של שקיפות׳ חושפת טפח מאימפריית הנדל״ן של משפחת דרעי: לבת אחת של שר הכלכלה דירה בירושלים ושליש בית נוסף בת״א. על בת אחרת רשומות 3 דירות בשכונת התקווה בת״א וחצי דירה נוספת בתל אביב. לבת שלישית דירה לא רחוק בת״א לצד בית במושב בין ת״א לירושלים. לבן אחד דירה במגדלי שאול בירושלים. באותו בניין, אגב, גם ממוקמות דירות של אחיינו של דרעי, כלתו של הרב עובדיה זצ"ל ונכדתו של הרב עובדיה זצ"ל. בן אחר רכש דירה במסגרת קבוצת רכישה בירושלים. לפני הבחירות גם זרם מידע לגבי עסקאות נדל״ן ירושלמיות שדרעי מקושר אליהן. ״כל הדיירים בבניין שלנו ידעו שאריה דרעי זה האיש לפנות אליו״, סיפר לנו אחד מהם. אבל דרעי עצמו דאג להישאר מחוץ למסמכים הרשמיים. אחיו היה בחזית. ומה עם דרעי עצמו? הוא מתגורר בדירה ברחוב הקבלן (שלוש קומות בשטח 272 מ״ר), והסתבר לנו שהייתה ברשותו דירה נוספת אותה מכר ב-96׳ לתושב חוץ. לפי גידי וייץ, הוא גם בהליך בנייה של בית נופש. בנוגע למשפחה – אלו לא כל הדירות. חלק מהנכסים בתהליכי רישום ולא ניתן להפיק נסחים לאימות המידע. אלא שבמהלך הבדיקה התפרסם ראיון שערך עמו גידי וייץ. דרעי נשאל שם והתייחס לנושא: "אני גאה ברוך השם, שיש לי פרנסה, יש לי בית ולילדים שלי יש בית. הילדים שלי, ברוך השם, התחתנו, וקיבלו מהצד השני. אני עזרתי להם, ההורים שלי עזרו להם, הם לקחו משכנתאות וברוך השם קנו דירות. יופי? חלק קנו, חלק לא קנו, חלק בדרך לקנות, חלק עם משכנתאות וכל הדברים האלה״. לכן אסתפק במידע הזה ורק נזכיר שלפני הבחירות דרעי רץ ׳בשם השקופים׳. הוא פרסם הצהרת הון צנועה – והכריז שיש לו דירה אחת בלבד. טכנית, זו האמת, אבל בצורתה הצרה ביותר. אם כבר להיות שקוף – עדיף עד הסוף. דרעי העדיף שלא להתייחס לשאלות בנושא. 
article 54: 
אתה נדרש לסכם את המאמר הבא במשפט אחד.
חברת הכנסת ענבר בזק שלום, מה שלומך? ראיתי שהצטלמת עם ספרה של דפנה ליאל ופרסמת אותו בטוויטר. יצא לך לקרוא אותו? "עוד לא. הייתה לי יומולדת לפני שבוע והבנות קנו לי מתנה, עוד לא יצא לי לקרוא. אני עוקבת אחרי הפודקאסט ושומעת כל בוקר, כל פעם באה ומספרת לצוות שלי תקשיבו לזה ותקשיבו לזה, אז הם עשו לי הפתעה וקנו אותו". אני מבינה שרצית לפרגן לה. "כן. נתתי לה לחתום לי עם הקדשה". אני מתקשרת כי הסתכלתי על זה ולי זה נראה כמו סוג של פרסומת, משהו שבעבר ועדת האתיקה אסרה על חברי כנסת לעשות. "למה זה פרסום אם היא כותבת על פוליטיקה?" היום הגיעה בדואר המתנה שצוות הלשכה המקסים שלי קנה לי ליום ההולדת.הספר "עושים פוליטיקה" של @DaphnaLiel מתברר שהן מכירות אותי הכי טוב ויודעות שאני מעריצה שרופה של הפודקאסט "עושים פוליטיקה". עכשיו רק נשאר לראות אם הספר טוב כמו הפודקאסט 😃 pic.twitter.com/QXjS64rsBY כסופרת היא נמצאת עכשיו במסע יח"צ אינטנסיבי להגדלת המכירות וההכנסות של הספר. זה לא דומה לסיטואציה שבה לקחת ספר מהספריה ואת ממליצה עליו לציבור. כל המלצה כזו ממך כנבחרת ציבור, שיש לך כוח וקהל מתוקף המנדט שהציבור נתן לך, היא בעלת ערך עבורה. "תראי עכשיו כשאת אומרת אני מבינה את הרגישות לא חשבתי על זה. אני מבינה את הרגישות ומקבלת בהחלט את הביקורת. אני מודה שזה היה מתוך מקום ש… התרגשתי כשהיא חתמה לי ורציתי לפרגן לה. זה ממש לא היה קמפיין לספר אלא באמת להגיד לה תודה ושאני מאוד אוהבת את הפודקאסט שלה. אם הייתי מפרסמת מוצר, כמו שבזמנו ביקרו את איילת שקד שהצטלמה עם קוקה קולה, אני מבינה את הרגישות. אבל כאן זה ספר מקצועי על פוליטיקה. אני רואה גם בספר וגם בפודקאסט naכלים מקצועיים שאני לומדת מהם. בתחום הזה של ספרים ופודקאסטים – אין לזה סוף. אם אני מחר אעלה פוסט שאני מקשיבה לפודקאסט של שקוף ומאוד ממליצה עליו, את חושבת שיש עם זה בעיה אתית?" זה לא כמו המלצה לקרוא או להאזין, כי פה יש מימד של הגדלת מכירות של הספר, בייחוד כשזו ההשקה שלו. "אגב אפילו לא קיבלתי אותו כמתנה ממנה, מי שנתן לי את הספר הן הדוברות שלי. האמת שלא מזמן קיבלתי מתנה ממישהי שכתבה ספר ילדים שנותן ביטחון לנערות. היועצת הפרלמנטרית שלי פנתה לייעוץ המשפטי של הכנסת, ושאלה אם זה בסדר לפרסם פוסט ולפרגן לספר. הם אמרו שעם ספרים אין בעיה כל עוד זה לא למטרות קידום מכירות ולא כולל המלצה לרכוש אותו. אגב ראיתי עוד חברי כנסת שהעלו ציוצים על הספר שלה".  בואי נלך מעבר לעניין המסחרי. יש פה שאלה אתית על היחסים בין עיתונאים לפוליטיקאים. לכן עלתה לי נורת אזהרה כשראיתי את הציוץ הזה – מפחיד אותי סוג כזה של יחסים. כי בסוף מחר היא כתבת פוליטית שצריכה לסקר אותך בצורה מהימנה, לעיתים ביקורתית. לפרגון שלך יכול להיות ערך משמעותי עבורה – לכן אני חושבת שיש להימנע ממנו.  "באמת לא חשבתי על זה, מקבלת את מה שאמרת. שוב, רציתי לפרגן למישהי שאני אוהבת להקשיב לה. אבל בהחלט מקבלת את הביקורת וצריכה לחשוב כמישהי ש.. את יודעת אני לא הרבה זמן בתפקיד, וכן אולי צריכה להסתכל על זה בעיניים יותר ביקורתיות". "שתי המפלגות הגדולות…אלו בסך הכל שני מותגי מים מינרלים. הקטטה הפוליטית התמידית המלווה את חיינו נועדה לחפות על הבדלים הולכים ומצטמצמים בין המחנות" (עמית סגל, סיפורה של הפוליטיקה הישראלית, עמ 106). בילוי מועדף לסוכות… @amit_segal pic.twitter.com/cfxNLH9oKk אני שוקלת לפנות ליועמ"ש הכנסת – כיוון שאין ועדת אתיקה לצערנו – ולהציע שיתנו הנחיות יותר מחמירות ביחס לפרסום כזה כשמדובר ביחסים בין מסקר למסוקר. מה את חושבת על זה? "תראי אנשי התקשורת מסתובבים בכנסת, באופן טבעי כולנו רוצים שיכירו אותנו, כולנו רוצים שיהיה איתם קשר טוב. כל עוד אין פה יחסי תן וקח, זה לא בעייתי בעיני. זה לא שקניתי ספר ואז היא בתמורה תעשה עלי כתבה חיובית. אגב זה בדיוק מה שקורה עכשיו במשפט המו"לים הכל-כך מתוקשר – שמנסים להוכיח יחסי תן וקח. הנה אני למשל מכירה את נועה שפיגל מהארץ, הכרתי אותה מקודם. כל הזמן אנחנו מדברות ומקשקשות. לה נחמד שאני בקשר איתה כי אני מספרת לה סיפורים, ולי נחמד שאני בקשר איתה. אנחנו כחברי כנסת באופן טבעי צריכים את הקשר עם התקשורת והם גם צריכים את הקשר. כל עוד לא מדובר בתן וקח עם ערך כספי – אני לא חושבת שיש בזה משהו בעייתי. זה חלק מהסקילס."אגב, מכיוון שאני משקיפה את היומן שלי האופן מלא ניתן לראות גם אם אילו עיתונאים אני נפגשת ומתי, ככה שהציבור יכול לבחון בכל רגע נתון האם היו פה יחסים עם התקשורת החורגים מהנורמה". תודה רבה על השיחה. תודה, ביי ביי. 
article 55: 
אתה נדרש לסכם את המאמר הבא במשפט אחד.
"ישראל פוסט" יפצה את הצלם אריאל ירוזולימסקי בכ-100 אלף שקל בשל הפרת זכויותיו המוסריות על תצלומיו, כך פסק ביום שני האחרון השופט מיכאל תמיר מבית-משפט השלום בתל-אביב–יפו. לפני כשלוש שנים הגיש ירוזולימסקי, באמצעות עו"ד מתן שוק, תביעה נגד חברת ישראל-פוסט, מדיה-פרסום בע"מ, המוציאה לאור את החינמון "ישראל פוסט". ירוזולימסקי דרש פיצוי בסך 420 אלף שקל משום שלדבריו ב"ישראל פוסט" פורסמו 32 תצלומים שצילם בלי שניתן לו קרדיט, ולמעשה תוך שניתן קרדיט לגורם אחר. ב"ישראל פוסט" טענו, באמצעות עו"ד אשר אקסלרד, כי אי-מתן הקרדיט נבע ממחדלי ירוזולימסקי עצמו וכי התביעה הוגשה בחוסר תום לב שכן בין הצלם לבין חברת גרוזלם-פוסט בע"מ, חברת-האם של מו"ל "ישראל פוסט", מתנהלים הליכים משפטיים. אכן, ברקע התביעה עמדו יחסי העבודה בין הצלם לגרוזלם-פוסט בע"מ, שדרכם נוצר הקשר עם "ישראל פוסט". במשך למעלה מעשור שימש ירוזולימסקי צלם הבית של "גרוזלם פוסט", אולם היחסים הסתיימו בתביעות הדדיות. התביעה של "גרוזלם פוסט" הוכרעה לטובת החברה, בעוד שהתביעה שהגיש ירוזולימסקי עדיין תלויה ועומדת (הבהרה, 30.1: מרבית התביעה של העיתון נדחתה, ובמקום פיצוי בסך מיליון שקל חויב הצלם לפצותה ב-10,000 שקל בלבד). השופט תמיר קיבל את טענות ירוזולימסקי וקבע כי ב"ישראל פוסט" פורסמו תצלומיו בלא קרדיט וזאת בלי שתעמוד לחברה הגנת "שימוש הוגן". סעיפי החוק הנוגעים לשימוש הוגן, הזכיר השופט, מתייחסים לזכות היוצרים של היוצר ולא לזכות המוסרית שלו (מתן קרדיט). "זכותו של היוצר כי שמו יופיע על היצירה היא זכות עצמאית, ואף אם הנתבעת היתה רשאית לפרסם את התמונות ללא קבלת רשותו של התובע ובלי לשלם לו דבר, אין בכך כדי לפטור אותה מציון שמו של התובע על התמונות", נכתב בפסק הדין. יחד עם זאת, השופט תמיר קבע כי ירוזולימסקי לא הצליח להפריך את טענת "ישראל פוסט" שלפיה הפרסום תחת קרדיט שגוי נעשה בטעות ובתום לב, בין היתר בשל התנהלותו של הצלם. מנגד קבע פסק הדין כי על עורכי "ישראל פוסט" חלה חובה לערוך בדיקות כדי לוודא כי היא מפרסמת תצלומים תחת קרדיט נכון. בסופו של דבר, ולאחר שהשופט ציין כי בבואו לקבוע את סך הפיצויים לקח בחשבון שכמה מהתצלומים פורסמו פעם אחר פעם עם אותו הקרדיט השגוי, נקבע כי "ישראל פוסט" תפצה את ירוזולימסקי ב-77,500 שקל בגין הפרת זכויותיו המוסריות, 10,000 שקל בגין עוגמת נפש ועוד 15,500 שקל עבור הוצאות משפט ושכר טרחת עורך-דין.  19977-03-11
article 56: 
אתה נדרש לסכם את המאמר הבא במשפט אחד.
ארגון נכי צה"ל הגיש בשבוע שעבר תביעת דיבה נגד "דה-מרקר", השנייה בתוך שנה, ומאיים להמשיך ולהגיש עוד ועוד תביעות בשל סיקור פעילותו בעיתון. במסגרת התביעה שהוגשה בשבוע שעבר דורש הארגון פיצוי של כ-140 אלף שקל בגין פרסום מאת טלי חרותי-סובר. תביעה זו באה בהמשך לתביעה קודמת, שהוגשה במאי האחרון, ובמסגרתה דרש הארגון פיצוי בסך 3 מיליון שקל. הסכסוך המשפטי בין ארגון נכי צה"ל ל"דה-מרקר" החל לפני כחצי שנה, בעקבות פרסום תחקיר מאת טלי חרותי-סובר, שראה אור תחת הכותרת "דו"חות נעלמים, מינויים תמוהים והעלאות שכר בדיעבד: מי ישקם את ארגון נכי צה"ל?". הארגון, באמצעות עו"ד צבי גלמן, טען כי הפרסומים שנכללו בכתבה נעשו על-ידי אנשי "דה-מרקר" "לא כחלק מעבודת קודש עיתונאית, אלא תוך ניצול שופרו של העיתון לצורך סיוע למתמודדים פוליטיים במאבק חורמה כולל, טוטאלי ואובססיבי כנגד התובעת ובעלי תפקידים אצלה". בארגון נכי צה"ל דחו את הטענות שנכללו בכתבה מאת חרותי-סובר, וטענו כי היא וחבריה לעיתון "הפכו עצמם כלי שרת בידם של גורמים אינטרסנטיים ששמו להם למטרה לפגוע בראשות הארגון המכהנת, וזאת באמצעות קשירתה של התובעת [ארגון נכי צה"ל] למעשים עברייניים, חס וחלילה, של העלמות דו"חות, של ייעוד כספי תרומות שלא לייעודם, והכל במטרה להכתים את שמו של הארגון בקרב נכי צה"ל". הארגון תבע את העיתון, את המו"ל עמוס שוקן, את עורך "דה-מרקר" סמי פרץ וכן את חרותי-סובר. "הסכום הגרנדיוזי של התביעה (3,000,000 שקל) כמו גם הבהילות בהגשתה (ימים בודדים לאחר פרסום הכתבה), מלמדים כי לפנינו מונחת תביעת לשון הרע מנופחת ונמהרת, אשר מטרתה היחידה היא לשמש את הארגון במערכת יחסי-ציבור לשימור תרבות הדיפת הביקורת", טענו מנגד ב"דה-מרקר", באמצעות באי-כוחם, עורכי-הדין עומר זיו-אשכר ועינת ברג-סגל. לטענתם, "מדובר בהתנהלות מבישה מצד ארגון שאינו מוכן לקבל ביקורת והודף כל טיפול ענייני באופן תוקפני ואגרסיבי, תוך שימוש בדמגוגיה זולה וניצול ציני של ציבור נכי צה"ל". לגופם של דברים עמדה מערכת "דה-מרקר" מאחורי הפרסום, וטענה כי אינו עולה לכדי לשון הרע או לחלופין שעומדות להן ההגנות בחוק איסור לשון הרע. בשבוע שעבר, בעקבות פרסום כתבה נוספת מאת חרותי-סובר על ארגון נכי צה"ל, הוגשה תביעה טרייה, ולצדה איום בתביעות נוספות. "הואיל והנתבעים לא שעו להתראות מצד התובעת והמשיכו בפרסום הפרסומים החמורים אף לאחר הגשת התביעה כאמור", נכתב בכתב התביעה החדש שהגישו עורכי-הדין צבי גלמן וליאת שושן-ברק, "החליט הוועד הארצי של התובעת [...] להמשיך ולנקוט בצעדים משפטיים ואחרים שמטרתם הגנה על שמם הטוב של נכי צה"ל והארגון המשרת אותם. במסגרת זו, החליטה התובעת כי, ככלל, תגיש תביעת דיבה בגין כל פרסום דיבתי אודותיה, ותמצה את זכויותיה המשפטיות למול הנתבעים". טרם הוגש כתב הגנה מטעם "דה-מרקר" במענה לתביעה החדשה. 43597-05-14 33350-11-14
article 57: 
אתה נדרש לסכם את המאמר הבא במשפט אחד.
טענות לקשרי הון-שלטון-מקומון נכללים בכתב האישום שהוגש היום (7.2) נגד ראש עיריית אשקלון, איתמר שמעוני. על-פי כתב האישום, שמעוני שקע בחובות של כמיליון שקל כשנדרש לממן שני הסכמי פיצויים לנשים שטענו כי פגע בהן מינית. כדי לגייס את הכסף, כך נטען, הגיע בין היתר לאיש העסקים המקומי יואל דוידי, שאף הוא נכלל בכתב האישום. לפי כתב האישום, במסגרת יחסי התן-וקח האסורים בין שמעוני לדוידי סייע ראש העירייה לקדם את האינטרסים של איש העסקים. בתמורה העביר דוידי מאות אלפי שקלים לשמעוני, וגם דאג שראש העירייה יזכה לסיקור חיובי בכלי התקשורת המקומיים. בשנת 2014 רכש דוידי את הבעלות במקומון "קול אשקלון", ועל-פי כתב האישום "דאג לסיקור תומך ואוהד לנאשם איתמר". שנה לאחר מכן, ב-2015, רכש דוידי גם את הבעלות באתר האינטרנט "אשקלון 10", שלפי כתב האישום באותה תקופה "ביקר בצורה נוקבת את פעילותו של הנאשם איתמר כראש עירייה ואת פעילות העירייה". דוידי עשה זאת, כך נטען, "בידיעה שלא מדובר בעסקה כלכלית רווחית עבורו". עוד נטען בכתב האישום כי "מיד עם רכישת האתר השבית הנאשם דוידי את פעילות האתר, וזאת בידיעתו של הנאשם איתמר". כתב "חדשות 10" אלמוג בוקר, שחשף לראשונה את מעורבותו של שמעוני בפרשיית מין כבר בשנת 2014, העריך בראיון שהעניק בעבר ל"קול העין" כי מאחורי רכישת האתר "אשקלון 10" והשבתתו עומד מניע זר. כעת מתברר כי גם הפרקליטות הגיעה למסקנה זו. עוד לפני שהאתר נרכש על ידי דוידי, יש לציין, ובמסגרת הסיקור הביקורתי שנכלל בו על ראש העירייה, פורסמו בו פרטים על אשה שנטען כי היא אחת מאלו שעמן הגיע שמעוני להסכם שתיקה. בשל פרסום זה נתבע הבעלים והעורך של האתר דאז, רועי רביב, ולאחרונה הסכים לפצות את האשה בעשרות אלפי שקלים ולהתנצל בפניה. כתב האישום שהוגש היום מייחס לשמעוני ודוידי נתינה וקבלה של טובת הנאה, מעצם רכישת האתר הביקורתי והשבתתו. במלים אחרות, רכישת כלי התקשורת והפסקת הסיקור הביקורתי הם מרכיב קריטי בעבירת השוחד. בנוסף, ובמקביל לקידום האינטרסים המסחריים של דוידי בעיר, דרש איש העסקים מראש העירייה כי "ידאג לצמצם הקצאת שטחי פרסום למקומון אובייקטיבי, שהתחרה במקומון קול אשקלון". לפי כתב האישום, שמעוני נענה לדרישה ופעל כך שהגורמים המקצועיים בעירייה, כולל יועץ התקשורת שלה, "ישפיעו על אופן החלוקה של פרסומי העירייה בין המקומונים". 12935-02-17 להורדת הקובץ (PDF, 1.44MB)
article 58: 
אתה נדרש לסכם את המאמר הבא במשפט אחד.
השופטת ד"ר מיכל אגמון-גונן, מבית-המשפט המחוזי בתל-אביב, השתתפה השבוע בערב עיון של לשכת עורכי-הדין ומועצת העיתונות שהוקדש כולו לשאלת צווי איסור הפרסום בעידן האינטרנט, והזהירה מפני הסכנות באכיפה מסיבית שלהם. "אפשר אולי לעשות הרבה יותר ממה שעושים, אבל יש לזה מחירים, והשאלה היא אם אנחנו כחברה מעוניינים לשלם את המחירים", אמרה השופטת אגמון-גונן. לדבריה, בין אכיפה בעולם הממשי לבין אכיפה בעולם הווירטואלי יש הבדל דרמטי. "גם בעולם האמיתי המשטרה משקיעה המון משאבים ולא תופסים את כולם, אבל הניסיון כמעט לא פוגע באף אחד אחר, חוץ מהסביבה המיידית שלו", אמרה השופטת אגמון-גונן. "אבל כשאנחנו נכנסים לאינטרנט ומנסים לתפוס מישהו, אנחנו פוגעים בכל הרשת. כשאנחנו ניכנס ברגל גסה, אנחנו נפגע גם באלה שחושפים את השחיתויות באינטרנט. הרבה מאוד מהפרשיות שנחשפו, דברים מאוד רציניים, העלו בלוגרים, ורק אחר-כך לקחה את זה עיתונות הזרם המרכזי ופיתחה את הסיפור. אם אנחנו נתחיל לתפוס את הבלוגר הזה ואת הבלוגר האחר, אנחנו נפגע [ברשת], וזה בעיני מחיר סופר-חמור שהחברה לא צריכה לשלם". עוד אמרה השופטת אגמון-גונן כי יש להכיר בכך שממילא המציאות משתנה, וכי האפקטיביות של צווי איסור הפרסום תקטן בעתיד. "מטבע הדברים איסור הפרסום ילך וייעלם כי זה לא מחזיק מים", אמרה. "הפרטיות משתנה, וגם זה ישתנה. זה עולם אחר, וצריך להתרגל למציאות הזו".
article 59: 
אתה נדרש לסכם את המאמר הבא במשפט אחד.
נוכח הביקורת על היוזמה של השר אביגדור ליברמן ואנשיו לחקור את מקורות המימון של עמותות השמאל, הציע ראש הממשלה בנימין נתניהו באחת ההזדמנויות מעין פשרה: לחקור במקביל גם את עמותות הימין. קשה להאמין שהיתה כוונה מעשית בהצעת הפשרה הזאת, אבל כדאי לדמיין אותה. מה עשוי להתגלות בחקירות המקבילות? מצד אחד היינו מגלים שמי שתומך בעמותות שמאל אלה ארגונים עוכרי ישראל (כלומר ארגונים שמעוניינים לחשוף אמיתות לא נעימות לישראל בעולם, שמבקרים את התנהגות הצבא בשטחים, את יחסה של המדינה למיעוטים וכו), ומצד שני היינו מגלים שארגונים אוהבי ישראל תומכים בעמותות הימין (הם הרי תומכים בעמותות ימין). הניסוי המחשבתי הזה מגלה עד כמה החקירה מיותרת. התוצאות שלה כתובות מראש במפת הדמיון הפוליטי שלנו, שבה אין שום סימטריה בין ימין לשמאל. רק השמאל יכול להיות חשוד בכך שהוא אויב פנימי (של המדינה, של האומה). רק את השמאל אפשר לראות כחוליה מקשרת של סכנות חיצוניות. לצורך הזה, בכלל לא משנה כמה שמאל יש או אין כאן. לפעמים סיוטים פוליטיים נוטים להתעצם דווקא ככל שהמושא שלהם מצטמצם. למעשה אפשר גם לשער שעמותות השמאל לא באמת ייחקרו. כיוון שאנחנו עוסקים כאן במפה של דמיון פוליטי, השאלה והחשד העמום הם הרבה יותר עוצמתיים מכל תשובה. יש הרבה יותר תוכן פוליטי בשאלה "מי מממן את עמותות השמאל?" מאשר בכל תשובה בנוסח "X מממן את עמותה זו, ו-Y מממן את זו". לשאלה יש בדיוק התוכן הפוליטי של הסימון של אויב פנימי: מי שנראה אחד מאיתנו, אבל אולי מתחת לחזות מסתתר משהו אחר לגמרי. מבחינה זו, ליברמן מקיים בדיוק את מה שהבטיח. הוא סלל את דרכו למעגלי השלטון בעזרת אותו דפוס מגונה של תקשורת: של החשד העמום והאמירה הלא מפורשת. ליברמן הצליח כל-כך בבחירות לא כיוון שניסח מסר חריף, אלא מפני שלא אמר למה בדיוק הוא מתכוון. מה פירוש הסיסמה "רק ליברמן מבין ערבית"? פירושה הוא "אתם מבינים למה אני מתכוון". לכן מוטעה לצפות בחשש אל העתיד מפני מעשיו של ליברמן. זה מיותר, כי את הנזק האמיתי לתרבות הפוליטית שלנו ליברמן כבר עשה: הוא עשה בהצהרות על פעולה וכוונה, יותר מאשר בפעולות ממשיות. כלומר: מצד אחד, קשה לשער שהממשלה תוכל באמת לנקוט צעדים שיגבילו את ארגוני השמאל או חופש הביטוי. מצד שני, את ההכתמה שלהם כבוגדים עשו כבר ההצהרות. ממשלת ליברמן ונתניהו היא תופעה פוליטית-תקשורתית מבלבלת. נדמה שלא היתה כאן ממשלה שטישטשה באופן כזה את קווי הגבול בין משילה ובין תעמולה פוליטית. כלומר, ממשלות שוקלות תמיד גם שיקולים של פופולריות ושל תדמית תקשורתית. ממשלות מחליטות לעשות או לא לעשות מעשים גם משיקולים כאלה. המקרה של ממשלת נתניהו-ליברמן הוא שונה. כאן הפרופגנדה היא גם הפעולה. זה המוזר ביותר: גם החוק הפך לצורה של פרופגנדה. זה למעשה העניין מאחורי שפע הצעות החוק המשונות. הסכנה האמיתית בהן היא לא לחופש הביטוי, אלא לעצם מושג החוק. אף אחד לא באמת יגביל את חופש הביטוי. אבל הפגיעה שכבר נעשתה היא ההצהרה: "החוק הוא כלי שלנו". הפגיעה בדמוקרטיה נמצאת כבר בהצעות חוק מופרעות כמו "חוק נאמנות הקולנוע", שלפיה כל יוצר שנתמך בכספי ציבור יצטרך להצהיר על מחויבותו לערכי הציונות. ההצעה המסוימת הזאת נדחתה, אבל זה לא לגמרי משנה. הפגיעה שלה כבר נעשתה. היא כבר הבהירה לכולנו כיצד כמה מהמחוקקים שלנו חושבים על חוק. היא הבהירה שלדעתם כל דבר יכול להיות מושא לשליטה ולהתערבות משפטית: לא רק ביטוי, אלא גם מחשבה. אלה כוחות שנמצאים בשלטון, אבל עיקר מאמציהם בפרופגנדה. לכן לא צריך לתהות מה יהיו תוצאות המעשים של ליברמן. במובן מסוים הן כבר כאן. כאשר המעשה הפוליטי העיקרי הוא פרופגנדה, זה סימן לתרבות פוליטית שהתנתקה ממציאות, והחליפה אותה בעולם של סיוטים ודמיונות. הפארודיה השבועית של "ארץ נהדרת" על תודעת הפרופגנדה היא חדה ומדויקת. יובל סמו, בתפקיד איש הסברה, מתלווה לכתב ערוץ טלוויזיה איטלקי שמנסה, לכאורה, לראיין אנשים ברחוב; אנשים אמיתיים, לא שחקנים. מול המצלמות ומול עיניו של הכתב האיטלקי מתדרך סמו את הנשאלים מה לענות: "תספר שהיית בצרפת ונתקלת באנטישמיות", הוא אומר, או "תגיד שאתה מורה למתימטיקה ומרוויח מצוין", וקצת קשה להאמין, אבל האזרחים מצייתים. האמת הגדולה שיש בסדרת המתיחות הפארודיות האלה היא שגם כאשר היא מכוונת לכאורה אל העולם העוין, המושא של הפרופגנדה הוא האזרח עצמו.
article 60: 
אתה נדרש לסכם את המאמר הבא במשפט אחד.
זכותו של הקורא הערבי הפלסטיני בישראל לשאוב את המידע על ההתרחשויות בזירה הפוליטית שבה הוא חי ממקור ראשון. משמע: חובה על העיתונות הערבית היוצאת לאור בישראל להגיש לו את המנה הדשנה, האובייקטיבית והמעניינת. אבל לדאבוני הרב, הפוליטיקאים הישראלים, קרי המקורות, אינם ששים, בלשון המעטה, לשתף פעולה עם העיתונות הלא-יהודית בישראל. בהתנהלות הזו, שאין לה הסבר הגון, הם מעניקים לעיתונאים הערבים ולציבור הקוראים שלהם את התחושה שהם מחוץ לשיח הציבורי הישראלי. אם לשאול מושגים מתחום הספורט, אפשר לקבוע בוודאות כי הערבים הפלסטינים בישראל לא זומנו לסגל, הונף לעברם כרטיס אדום, ואם אנחנו לא מתקרבים לספסל המחליפים אף שיש לנו שחקנים טובים, אזי הבעיה טמונה בחלונות הגבוהים בירושלים, ולא בשופטים בשחור. למשל: לפני כחמישה חודשים, בנובמבר אשתקד, פניתי לעוזרת הדובר של המשרד לתשתיות לאומיות וביקשתי באופן מסודר לערוך ראיון עם כבוד השר בנימין בן-אליעזר על ענייני דיומא. התשובה שקיבלתי היתה כי העניין בבדיקה. מתברר שהבדיקה לוקחת זמן, לכן פניתי שוב ושוב. בסופו של דבר קיבלתי לנייד שלי את ההודעה הבאה: כשתהיה לנו תשובה נודיעך. עד היום תשובה אין, ואני מניח שגם לא תהיה. גם השר יצחק הרצוג ממפלגת העבודה אינו שש להעניק ראיון. בחודש האחרון פניתי ליועצת שלו, הגברת פנינה בן-עמי, פעמים אינספור, וביקשתי לראיין את כבוד השר. היועצת, ברוב אדיבותה, השיבה לפניות והתנצלה פעם אחר פעם, אולם ראיון עם השר לא הושג. זה המקום להביא לידיעת הציבור הרחב כי ראש הממשלה לשעבר אריאל שרון מעולם לא התראיין לעיתון ערבי בישראל. זה הזמן להזכיר כי ראש הממשלה הנוכחי אהוד אולמרט טרם הואיל בכבודו להתראיין לכלי תקשורת ערבי בישראל. דבר שאומר דרשני. יובהר ויואר בהקשר הזה כי השרים, דובריהם ויועציהם מקבלים את משכורותיהם מהמסים שאני והאזרחים האחרים משלמים, לכן יחסם צריך להיות בהתאם. אלא שבישראל כמו בישראל, כאשר העניין נוגע לערבים, נחצים הקווים והעיתונאי הערבי הופך לאישיות בלתי רצויה. מובן שלא תמיד מתעלמים המיניסטרים מהציבור הערבי: ערב הבחירות לראשות מפלגת העבודה חרש השר בן-אליעזר את המגזר הערבי, ועוזריו המסתערבים דאגו באופן מיוחד להזמין את העיתונות הערבית כדי לסקר את מאמציו הבלתי נלאים לשכנע את חברי המפלגה הערבים להצביע עבור האחראי מס 1 לאירועי אוקטובר 2000, אהוד ברק, שבהם נרצחו 13 צעירים ערבים מאש "כוחותינו". ברוב להיטותו לא חסך בן-אליעזר את שבט לשונו ותקף בצורה חריפה ובוטה את הח"כים הערבים, והעיתונות הערבית פירסמה את דבריו. למרות נסיונותי הרבים לרדת לסוף דעתם של בן-אליעזר ושות, נבצר מבינתי להבין את התנהגותם. האם אין לשר זמן פנוי להעניק ראיון לעיתון בשפה הערבית? מסופקני. האם התגובה היתה דומה אילו עיתון ישראלי בשפה העברית היה פונה אליו בבקשה לראיון? מסופקני. הבעיה טמונה עמוק בתת-המודע של השרים הישראלים, שרואים בנו כוח אלקטוראלי ותו לא. הם עושים הכל כדי להשריש בקרבנו, עיתונאים ואזרחים ערבים, את ההרגשה שאנחנו לא שייכים למדינה, ולאחר מכן לנהל נגדנו מסע צלב ולהאשים אותנו בבדלנות ובפלסטיניזציה. חז"ל אמרו, "המביא דברים בשם אומרם כאילו הביא גאולה לעולם", וסיפור שהיה כך היה: לפני כמה שנים, כאשר מפלגת המרכז היתה בשיאה, הגעתי למטה המפלגה בתל-אביב כדי לראיין את רא"ל (מיל) אמנון ליפקין-שחק. שאלתי אם נכונות הידיעות שישראל וסוריה מנהלות מו"מ חשאי בשווייץ. הוא הביט בי וענה בזלזול: מה אתה חושב? אם היתה לי ידיעה מהסוג הזה הייתי נותן אותה לעיתון שלך? נראה כי תשובה זו מתמצתת את הבעייתיות בקשרים בין שרי הממשלה לבין העיתונות הערבית בישראל. זוהיר אנדראוס הוא מנכ"ל העיתון הערבי-הישראלי "מע אל-חדת"
article 61: 
אתה נדרש לסכם את המאמר הבא במשפט אחד.
יותר מ-3,000 הצעות חוק הוגשו בשנה האחרונה – רק 180 מהן אושרו. כלומר מדובר יותר בהצהרות חוק ולא הצעות חוק – ח"כים רוצים כותרות ויודעים שהחוקים הללו לא יעברו. יותר מזה, הן מגישים חוקים שלאחר מכן הם מתנגדים להם בעצמם. צפו בכתבה המצולמת:  בדיקה שערכנו יחד עם מתכנתים מהסדנה לידע ציבורי מעלה ש-60 ח"כים הצביעו נגד חוקים שהם הגישו מתחילת הקדנציה. ח"כ רועי פולקמן (כולנו) טוען ש"אחר כך החוק נבדק על ידי הדרג המקצועי ואנחנו מבינים שיש לו עלות גבוהה או שהממשלה רוצה להגיש אותו". באותה סירה אגב גם נמצאת מירי רגב שהובילה לאיבוד אינספור שעות עבודה של אנשי כנסת וממשלה כדי לבטל את חוק הספרים. חוק שגם כך עמד להתבטל תשעה חודשים לאחר מכן בעצמו (הוא היה הוראת שעה. כלומר זמני). בקצרה, הנושא פחות מצחיק את פקידי הממשל שמבזבזים על כך אינספור שעות. זה לא פחות מרשלנות פרלמנטרית. תודה להסדנא לידע ציבורי שסייעה בריכוז הנתונים. * "ככל שהמדינה מושחתת יותר- כך מתרבים חוקיה" (טקיטוס) 
article 62: 
אתה נדרש לסכם את המאמר הבא במשפט אחד.
בחודשים האחרונים הגענו לאלפי אזרחים מבאר שבע ועד קרית שמונה עם האוניברסיטה העממית שלנו לקיץ של למידה. הפגשנו בין קהל מצוין שאכפת לו לבין מרצים מרתקים ומגוונים ששיתפו מהידע והניסיון שלהם.  הם קראו לבאים לעשות מעשה- להתפקד, לתרום לעיתונות עצמאית ולהצטרף לכלבי השמירה האזרחיים. המרצים יודעים מה הם אומרים, ואם לא באתם – כדאי לכם לקרוא באדיקות. כי הסברנו איך ביחד אנחנו יכולים להשפיע, ואיך אנחנו יכולים לקחת שליטה אמיתית ולנווט את הספינה הזאת שנקראת המדינה שלנו.   למה חברי הכנסת לא עובדים עבורנו? למה הם בעצם לא באמת יכולים? למה התקשורת מוטה, מסתירה ומאתרגת עניינים מהותיים בתחום הכלכלה? איזה אינטרסים מנהלים את המערכת? מי באמת שולט פה? בקיץ הקודם ישנתי ברוטשילד במחאה על השחיתות. היא התגלגלה לאוניברסיטה עממית. כל ערב גייסנו מרצים מכל התחומים הבוערים בישראל, מכל הגוונים – למעגלי למידה, ושיחה משותפת. לי זה שינה את החיים (לצערי למדינה פחות). בעקבות הקיץ ההוא, פנה אלי אסף נתיב, סטודנט לממשל. הפריע לו מאוד איך מתקבלות פה החלטות. הטריפה אותו ההתנהגות של חלק מחברי הכנסת. חרפן אותו שמעדיפים לעתים טייקונים – מאשר הציבור הרחב. והוא רצה שגם לכם יהיה אכפת. אז יחד התחלנו לבנות מודל לאוניברסיטה עממית לשנת 2017.  ההרתמות והמעורבות שלכם הייתה מרגשת ועשתה הבדל אמיתי. לחוד מושפעים. יחד משפיעים. תודה מיוחדת לאדם שניהל את הפרויקט בצורה יוצאת דופן – אסף נתיב, ותודה למתנדבים המדהימים שבלעדיהם הפרויקט הזה היה נופל כמו כל הרבה רעיונות אחרים – אילם לשם, רם תורגמן, רונל תשובה, רן בן-ארצי, שי וולהיים, עידן טלקר, מקס בן עזרא, יסמין בן עמרם, רוני קנטי וירדן איילון. לפוסט הסיכום של אסף נתיב. https://www.facebook.com/humusguru.moshe/videos/1427934860624016/ 
article 63: 
אתה נדרש לסכם את המאמר הבא במשפט אחד.
פרקליטות המדינה והיועצת המשפטית לממשלה גלי בהרב-מיארה נערכות לפקח על בתי הדין הפרטיים של החברה החרדית, מוסדות לא רשמיים שלעתים קרובות אחראים להשתקת מקרים של תקיפה מינית בתוך הקהילה. מדובר במהלך ראשון מסוגו, שאם יושלם ישנה סטטוס קוו שנשמר מאז קום המדינה. בתי הדין החרדיים, המנוהלים על ידי רבנים, דנים בין היתר בעבירות פליליות קשות – בהן תלונות על פגיעות מיניות. החוק בארץ אוסר עליהם לבצע הליכי שיפוט מסוג זה, אך הוא אינו נאכף. פעילותם של בתי הדין עלתה לכותרות בשנים האחרונות בעקבות עדויות על עברייני מין מפורסמים בני החברה החרדית, בהם העסקן יהודה משי-זהב, הסופר חיים ולדר והרב אליעזר ברלנד. אין לבלבל בינם ובין בתי הדין הרבניים הרשמיים, שהוסמכו על ידי המדינה לטפל בתיקי גירושין וגיור. הביקורת הנפוצה על בתי הדין החרדיים מתמקדת בנוהג לקבור עדויות על פגיעות מיניות באופן שמאפשר לפוגעים להמשיך במעשיהם. בית דין עשוי לקבוע שהתלונות מוצדקות, ואף לפסוק שיש לפצות את המתלוננים – אך המעשים עצמם יושתקו והציבור לא יוזהר מפני הפוגע, שישמור על מעמדו ולעתים גם על התפקיד שאותו ניצל כדי לבצע את מעשיו. כתבה נרחבת על התופעה התפרסמה השבוע ב"שקוף" וב"המקום הכי חם". המונח "בית דין" מתעתע. לבית דין חרדי פרטי בדרך כלל אין בניין קבע משלו. "לפעמים יושבים בהם שלושה אנשים, לפעמים רק אחד, ולכל פוסק יכולים להיות סטנדרטים שונים. ולפעמים זה אפילו לא בית דין קבוע, אלא כל מיני הרכבים אד-הוקים או רב אחד שסומכים עליו, שעורך מין בירור פרטץ כזה ופוסק מה שנראה לו", אמר ד"ר שוקי פרידמן, מומחה לענייני דת ומדינה, רב, סגן נשיא המכון למדיניות העם היהודי ומרצה למשפטים במרכז האקדמי פרס. ד"ר פרידמן, שחקר את התחום, מעריך שפועלים בארץ כמה עשרות בתי דין כאלה, אך יש מי שסבורים שישנם כמה מאות. המשותף לכולם הוא שהם אינם מפוקחים ולא פועלים לפי אמות מידה אחידות. "במקור, בתי הדין דנו במחלוקות כספיות בין אזרחים, במתכונת של בוררות. אבל בשלב מסוים הם התחילו לעסוק גם בנושאים פליליים – למרות שנושאים פליליים בכלל לא אמורים להגיע לערכאות האלה", הסבירה שאנה אהרונסון, מנכ"לית מרכז הסיוע "מגן", שמלווה ומייעץ לנפגעים מהחברה החרדית. הארגון טיפל, בין היתר, בפרשת משי-זהב ובמקרים של אשת החינוך מלכה לייפר ואפרים טסלר, אביו של סגן השר יעקב טסלר, שהואשמו על ידי תלמידיהם בביצוע עבירות מין קשות. לדברי אהרונסון, לא פעם התלונות מסתיימות בתשלום דמי שתיקה לנפגעים בתמורה להשתקת המקרה. לעתים ההסכם אף כולל איסור לפנות למשטרה – "התחייבות בלתי חוקית בעליל", היא הדגישה. דבריהם של ד"ר שוקי פרידמן ושאנה אהרונסון הובאו בהרחבה בכתבה שפורסמה השבוע ב"שקוף" וב"המקום הכי חם".  החוק בישראל, כאמור, אוסר על עצם הטיפול של בתי הדין החרדיים בפרשות שמעלות חשד לביצוע עבירות פליליות. חוק העונשין קובע שגוף פרטי המעוניין לבצע הליך שיפוטי מסוג זה מחויב להודיע על כך מראש ליועץ המשפטי לממשלה, שבסמכותו להטיל על כך וטו. במקרים שבהם קורבן העבירה הוא קטין או אדם המוגדר חסר ישע, כל המעורבים מחויבים לדווח על כך לרשויות המדינה. בקרוב המצב הבעייתי הזה עשוי להשתנות. הסיבה לכך היא יוזמה של מוש גרוניך, משפטן יוצא החברה החרדית. גרוניך פנה למשרד היועץ המשפטי לממשלה באוגוסט 2021, בעקבות דיווח על מקרה שבו בתי דין חרדיים פרטיים סייעו להשתקה של תלונות על תקיפה מינית סדרתית בישיבה בירושלים. הטיפול בפנייה הועבר לפרקליט המדינה, עמית איסמן, ובמשרדו של איסמן אישרו שאכן – בתי הדין נמנעים באופן גורף ממסירת מידע למערכת אכיפת החוק של המדינה, ואינם נתונים לפיקוח כלשהו. "לאחר בחינת הדברים בלשכתנו", מסרו לגרוניך בפרקליטות המדינה, "הוחלט על קידום עבודת מטה בנושא במטרה לבחון את הנושא לעומקו על כלל היבטיו". לפי התשובה שמסרה הפרקליטות, עבודת המטה מצויה כיום ב"שלב מתקדם". בתגובה נפרדת שנמסרה ל"שקוף" ו"המקום הכי חם בגיהנום" צוין שהגורם שיכריע לגבי תיקון המצב הוא היועצת המשפטית לממשלה, גלי בהרב-מיארה. "בהתאם לאמור בחוק העונשין, גוף שמנהל הליך של שפיטה אשר עלו בו חשדות לקיומן של עבירות פליליות, ואינו מוסר על כך הודעה ליועצת המשפטית לממשלה – לכאורה מבצע עבירה", מסרה דניאלה סמרי-חסון מאגף הדוברות של הפרקליטות. "שאלת קיומם של הליכי שפיטה חיצוניים למערכת השיפוטית הממלכתית היא מורכבת ומעלה סוגיות אתיות ומשפטיות. לסוגיות אלו השלכות נרחבות, ולפיכך הן דורשות בחינה מעמיקה ויסודית", הוסיפה. "בימים אלה מתקיימת עבודת מטה בהשתתפות גורמים בכירים בפרקליטות במטרה לגבש מדיניות סדורה בתחום בתי דין ומוסדות שפיטה פרטיים. עבודת המטה היא המשכה של עבודת יומיומית של הפרקליטות במשך שנים רבות. לכשתסתיים עבודת המטה יועברו המסקנות לעיון והחלטת היועצת המשפטית לממשלה". 
article 64: 
אתה נדרש לסכם את המאמר הבא במשפט אחד.
עד כמה נבחרי הציבור שלנו מיטיבים להתבטא בעת שהם מדברים על דוכן הכנסת? ניתוח מילולי של 61 הדיונים האחרונים במליאה מגלה: עופר כסיף (הרשימה המשותפת), אמילי מואטי (העבודה) ואבי מעוז (הציונות הדתית) – אלו חברי הכנסת שמשתמשים באוצר המילים המגוון ביותר בעת נאומיהם במליאת הכנסת.  התוצאות ראשוניות, אך הן יכולות לתת לנו מושג ביחס לשימוש של הח"כים בשפה העברית. כסיף, דוקטור לפילוסופיה פוליטית מהרשימה המשותפת, הוא במקום הראשון לאחר שביטא כ-2,689 מילים שונות ב-5,000 המילים האחרונות שאמר במליאה. מואטי, אשת תקשורת בעברה וכלת פרס שרת התרבות לספרי ביכורים 2018 ביטאה 2,481 מילים מגוונות, ומעוז, אשר כיהן בין היתר כמנכ"ל משרדי ממשלה – 2,450. "זה מחמיא לי מאוד", מסר כסיף בתגובה. "לצערי ח"כים רבים חושבים שאם ידברו בשפת הרחוב יבינו אותם ויתלהבו מהם יותר. זה פופוליזם זול ומאוס המזלזל בציבור. אני משתדל לעשות ההיפך – מתוך כבוד לשפה ולציבור גם יחד". תחתיהם ברשימה מככבים בצלאל סמוטריץ (הציונות הדתית), יוראי להב הרצנו (יש עתיד), יואב בן צור (ש"ס), גדעון סער (תקווה חדשה), משה אבוטבול (ש"ס) וניצן הורוביץ (מרצ) – כל אלו מקפידים על לשון רבגונית ועשירה. לעומתם, הנה נבחרי ציבור שהשתמשו באוצר מילים דל יחסית: קארין אלהרר (יש עתיד), מנסור עבאס (רע"מ), משה גפני (יהדות התורה), יואב סגלוביץ (יש עתיד) ומירב בן-ארי (יש עתיד). ח"כ איתן גינזבורג (כחול לבן) במקום האחרון, אך זה נובע בין היתר מכך שמדובר בסגן יו"ר הכנסת וחלק גדול מאמירותיו הם בעניינים מנהלתיים. הבדיקה בוצעה על ידי מנתח הדאטה רון אשרוב שניתח לבקשתנו את הדיונים שהתקיימו במליאה, מהשבעת הכנסת ה-24 בשישה באפריל ועד ליום שני האחרון, ה-18 באוקטובר. חשוב לציין: בבדיקה נספר רק מי שביטא לפחות 5,000 מילה. בנוסף, נותחו רק 5,000 המילה האחרונות שאמר, כדי לערוך השוואה בתוך מכסת מילים מוגדרת ולמנוע הטיה לטובת מי שנואם יותר. בד בבד, נאלצנו לספור צורות שונות של אותה מילה בנפרד (ישראל, בישראל, לישראל, ישראלים – אלו ארבע מילים שונות), אך אנו מקווים שמספר המילים הרב שנבדק ביטל במעט הטיה זו.  בבדיקה גילינו גם מי מהח"כים מדבר הכי הרבה מעל דוכן הכנסת ומי בקושי אמר מילה. יש לציין כי הבדיקה לקחה בחשבון את מספר המילים שנאמרו, ולא את מספר הנאומים, ולזכור שחברי כנסת שהושבעו באמצע התקופה בעקבות החוק הנורבגי כמובן נאמו פחות. בנוסף, ח"כים חדשים זכו לשאת נאום בכורה. הממצאים: עבאס הוא נבחר הציבור שדיבר הכי הרבה השנה מעל דוכן הכנסת (אחרי יו"ר הכנסת מיקי לוי). זאת לאחר שאמר מאחורי הדוכן לא פחות מ-185 אלף מילים. מתחת לעבאס ממוקמים יעקב מרגי (ש"ס), דוד אמסלם (הליכוד), יריב לוין (הליכוד), אחמד טיבי (הרשימה המשותפת), משה אבוטבול (ש"ס), דוד ביטן ושלמה קרעי (הליכוד) – כולם מהאופוזיציה. עבאס, מרגי וטיבי מכהנים כסגני יו"ר הכנסת ומטבע הדברים מדברים הרבה מעל הדוכן. מעניין לציין שפוליטיקאים בכירים מהקואליציה ממעטים לנאום בכנסת. רה"מ נפתלי בנט הגה 1862 מילים במליאה ועמיתתו שרת הפנים איילת שקד אמרה 1844 מילה. שר החוץ יאיר לפיד עם 745 מילים, ושר האוצר אביגדור ליברמן סוגר את הרשימה עם 192 מילים בלבד שהפריח לחלל מליאת הכנסת. ראש האופוזיציה בנימין נתניהו לעומתם ביטא 3939 מילה מאז השבעת הכנסת (2,090 מילים שונות). לא מעט ח"כים מהאופוזיציה נאמו כמחצית ממספר המילים הזה ומטה: ניר ברקת (2,381), יואב גלנט (2227), עמיחי שיקלי (1904), יובל שטייניץ (1031), חוה אתי עטייה (961) ואבי דיכטר (674). מעניין לציין שאותם ח"כים מקפידים להיעדר גם מדיונים בוועדות הכנסת. התשובה מורכבת. ח"כית שלא מראה את פרצופה במליאה מוותרת על הזדמנות לדבר ישירות עם הציבור, להעביר מסר לשותפיה או לשכנע את יריביה. מנגד, יש שלל דרכים אחרות לשרת את הציבור. עבודתם של חברי הכנסת מורכבת, קשה ובנויה מחלקים רבים: חקיקה, פיקוח על הממשלה והגשת שאילתות, פעילות בוועדות, ייצוג המדינה בחו"ל, קשר עם הציבור ועוד. אנחנו מאמינים בחשיבות כלל המדדים – ולכן מביאים לכם בשקוף ניתוחים מכל הזוויות. כמות הנאומים בכנסת וגיוון באוצר המילים הם מדד נוסף, אך בוודאי לא היחיד דרכו כדאי לנתח את פעילות נבחרי הציבור. "יש ח"כים שנוטים לעלות לדוכן גם כשהם לא צריכים, ומאבדים בגלל זה את אמון הציבור", אמרה לשקוף ח"כ מיכל שיר (תקווה חדשה), "כשאני עולה לדבר אני משתדלת שזה יהיה כמה שיותר ענייני, ועם כמה שפחות התנגחויות – שזה קורה פה לא מעט". עם זאת, שיר, שהושבעה ביולי, הצהירה כי תעלה לנאום מעכשיו "הרבה יותר". נקנח בדבריו של יהודה אלחריזי: ״וכשיזדמן לי בלשון קודש מילה קשה, בזולתה אמירנה. ומלכותה אתן לרעותה הטובה ממנה. וכל מילה מלשון ערב אשר אני רוצה לפרש, אזמן לה ארבע מילות או שלוש. והטובה אשר בכולן אדרוש, אבחור דרכם ואשב ראש. ומלשון קודש מיליו המתוקים אלקט ואחטוף. כדי שיהיו דבריו נכנסין בלב המאזין״. 
article 65: 
אתה נדרש לסכם את המאמר הבא במשפט אחד.
"חשיפה בלתי מבוקרת לתכנים אלו עלולה לייצר טראומטיזציה ולפגוע בחוסן הנפשי של החשופים לה". את האזהרה הזו מבקשים בפורום הארגונים למען הפסיכולוגיה הציבורית מגופי התקשורת להוסיף לכל פרסום של סרטון ובו עדות קשה מהטבח במתקפת חמאס. בפורום מציעים גם קווים מנחים לגבי קיום ראיונות עם מי ששרדו את התופת. לדבריהם, את החיוניות שבקיום הראיונות יש לאזן עם הצורך לשמור על שלומו של המרואיין: "הצורך האנושי לקבל מידע אודות אירועים מסכני חיים הנו הישרדותי ומובן. באמצעות המידע שאנו אוספים בנוגע לאיומים שהתרחשו, אנו נערכים ומשפרים את עמידתנו למול תרחישים דומים. עם זאת, פורום הארגונים מזהיר את מראייני רשתות המדיה השונות מגרימת נזק ממשי והעמקתה של ההפרעה התפקודית שחווים המרואיינים ניצולי אירועי המלחמה". לפי הפורום, אלו התכנים שיש להימנע מלעסוק בהם באופן מוחלט, בשל הנזק שעלול להיגרם למרואיין: "פניה בבקשה לקבל מידע ותיאורים גרפיים ומפורטים של אירועי הזוועה או עידוד של שחזור במדיה של רגעי חוסר האונים והאימה בהם היה נתון המרואיין או שאלות ישירות על האופן שבו הרגישו בזמן האירוע או מרגישים עכשיו". שאלות כאלו "נמצאו מחקרית מערערים את תחושת החוסן הנפשי של הניצולים ופוגעים פגיעה ממשית בחוסנם הגופני". שאלות שכן מומלצות הן כאלה על "התמודדות ובפעולה אקטיבית אל מול האיום שחוו. למשל: כיצד התמודדת עם האיום? מה עזר לך ברגעי האימה? מי ומה נותן לך כוח כעת? מה התוכניות שלך להיום, למחר? איזה מסר אתה מעוניין למסור לקהל המאזינים? "אזהרה זו של ניהול ראיון פוגעני", קובעים בפורום, "נכונה לגבי מרואיין בכל גיל, ואין להקל בה ראש ולהבחין בין צעירים ומבוגרים". לא רק המרואיינים צריכים להישמר, גם הצופים והמאזינים לראיונות. "הקשבה לראיון המכיל תיאורי זוועה וחוסר אונים, עלול לפגוע בחוסנם של המראיין ושל המאזינים, ולהביא לפיתוחה של טראומטיזציה משנית מצדם – מצב של פיתוח תסמינים פוסט טראומטיים לאחר חשיפה לפרטי אירוע טראומטי שעבר אדם אחר". בפורום קוראים לאיפוק וללקיחת אחריות מצד כלי התקשורת. "לטובתם, לטובת המאזינים וקודם כל לטובת בריאותם וחוסנם של האנשים אשר להם הם מעוניינים לסייע". פורום הארגונים למען הפסיכולוגיה הציבורית הוא הארגון המייצג את כלל הפסיכולוגים בישראל, מורכב מהסתדרות הפסיכולוגים בישראל והתנועה למען הפסיכולוגיה הציבורית ומקדם את הפסיכולוגיה הציבורית בארץ. 
article 66: 
אתה נדרש לסכם את המאמר הבא במשפט אחד.
 התוכנית ה-17 במספר של "קול העין", הפעם בהנחיית איתמר ב"ז ונמרוד הלברטל, נפתחת בשיחה עם כתב "גלובס" גור מגידו, בעקבות כתבה על "עיתונות אקטיביסטית" שפירסם במוסף "פירמה" של העיתון הכלכלי. אחריו משוחחים המנחים עם גקי חוגי, הפרשן לענייני ערבים של גלי-צה"ל, על חופש העיתונות במצרים ועל החיכוכים בין המשטר לתקשורת. בהמשך התוכנית עולה לשידור משה מורד, מנהל תחנת הרדיו הציבורית 88FM, לשיחה לרגל חגיגות 20 שנה להקמת התחנה, הנערכות בצל האי-ודאות בנוגע לגורל רשות השידור ועובדיה. בפינת כלי התקשורת האלטרנטיבי מתארח הפעם גיל שלי מאתר הספורט העצמאי "דה-באזר". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. את התוכנית מפיקה רתם שרעבי, סטודנטית בבית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס 106FM מדי שבוע בימי שלישי בשעה 12:00, וזמינה להאזנה באתר התחנה ובאתר "העין השביעית". 
article 67: 
אתה נדרש לסכם את המאמר הבא במשפט אחד.
בין שידורי הקדימונים (פרומו) בערוצים המסחריים לבין המוצר שעולה על המסך פעורה לעתים קרובות מדי תהום של תוכן שמתגלגלת בסולם האמינות מ"עבודה בעיניים" עד ל"הונאה". יוצרי הקדימונים לא בוחלים במלים מפוצצות, בהתבטאויות דרמטיות ופומפוזיות חסרות שחר שאין שום קשר ביניהן לבין המוצר שהם (הקדימונים) מנסים לשווק. ליוצרי הפרומואים גם אין עכבות לעשות בתמונות הפרומו מניפולציות בוטות ולא מציאותיות של צבע ואווירה. לעתים קרובות מדי סובלים הקדימונים מעודף יצירתיות של עושיהם, יצירתיות שכל־כך חסרה ולקויה במשדר עצמו. יותר מדי שידורים מסתיימים אצל הצופים בתחושה המעליבה שהתוכן ששודר הרג את הפרומו. כך, הממדים של התופעה נושקים לסביבת הגיחוך והפתטיות. יאיר לפיד לדוגמה. לפיד חזר אל המסך אחרי חופשת קיץ ארוכה (זאת המסורת המוכרת שלפיה יולי־אוגוסט לא קיימים בלוח השנה של הערוצים המסחריים וספטמבר הוא חודש החגים. שלושה חודשים של חיסכון בהקצאת משאבים והשקעות בתעשיות ערוצים 2 ו־10). לפיד חזר מאושש, מלא מרץ, ועם חסך מסך מתסכל. פה ושם נתקל כנראה בכאלה שטפחו לו על השכם השרירי ובנימת דאגה מהולה בחום מלטף שאלו אותו, להיכן נעלמת דודו? לפיד חזר אל המסך מלא אנרגיות, מקרין מרץ של מכון כושר מאובזר היטב ובאווירה של "אני אראה להם". הרמטכ"ל דן חלוץ והזמרת נינט היו ללא ספק הרכב מנצח ורף גבוה לתוכנית פתיחת עונה. הקדימונים שהכינו את אוכלוסיית ה"רייטינגמיטר" לשובו של לפיד צרחו בקולי קולות במשך השבוע שקדם לשידור: "הרמטכ"ל בראיון ראשון אחרי המלחמה בלבנון". האמירה הזאת, "ראיון ראשון אחרי המלחמה בלבנון", יכולה אולי להיות קנה מידה להבין איך במערכת של יאיר לפיד מתייחסים לצופים שלהם. או שהם (הצופים) לוקים בשכחה פתולוגית, או שהם (הצופים) עדר של מטומטמים, או שהציפיות שלהם (של הצופים) מהתוכנית של לפיד הן כל־כך נמוכות, שאפשר להגיד הכל גם אם זה לא מי יודע מה מדויק. זה היה אולי נסלח ונשאר בתחומי הדיוק אם היו מוסיפים, "הראיון הלא עיתונאי הראשון עם הרמטכ"ל אחרי המלחמה בלבנון". הדברים האלה נכתבים כי ב־20 בספטמבר (אחרי המלחמה בלבנון), הופיע הרמטכ"ל בראיון עיתונאי נוקב לכל הדעות בתוכנית "מסיבת עיתונאים" בערוץ 1. המראיינים בתוכנית "מסיבת עיתונאים" הם עיתונאים מקצועיים ורציניים מהעיתונות הכתובה ומהתקשורת האלקטרונית (גם מערוצי הטלוויזיה המסחריים 2 ו־10), כי זה האופי המוצהר שלה והמנדט שנקבע לה כשתוכננה ועוצבה. בראיון עם הרמטכ"ל, כחמישה שבועות לפני הופעתו אצל לפיד, הוא היה נתון לאש צולבת של שאלות. בין השואלים היו זאב שיף מ"הארץ" ואילה חסון ויואב לימור מערוץ 1. התוכנית, אגב, הוארכה לשעה שלמה ונכון, לא נשאר לנו זמן לשאול את חלוץ מדוע חזר לעשן... גם את הראיון עם הרמטכ"ל בערוץ 1 הקדימו שידורי פרומו. אלא שהם "דיברו חלש" במכוון ולא צרחו צרחות חסרות שחר. זה לא ההבדל בטמפרמנט האישי או המקצועי. זה ההבדל במידת הרצינות וביחס המכבד כלפי הצופים בתוכנית. אגב, הופעתו של הרמטכ"ל בערוץ 1 קיבלה אחוזי צפייה גבוהים ולפי כל הבדיקות שנעשו, חתך הצופים לא שונה מחתך הצופים בתוכנית של יאיר לפיד בערוץ 2. להבדיל מיאיר לפיד, דודו טופז לא מתייחס לעצמו כעיתונאי. טופז מכיר בהגדרה "בדרן" ולמיטב ידיעתי הוא גם לא מתבייש בה. כמו ללפיד, גם לטופז תוכנית אירוח בערוץ המסחרי המתחרה. לא אצטרף לחובטים בדודו טופז כי אני מכבד את יכולותיו, את היצירתיות שלו ואת הקסם שהוא יודע להלך על צופיו. אז אולי רף הציפיות שלי מטופז שונה מזה שיש לי מיאיר לפיד. אבל גם לטופז הייתי ממליץ על קווים אדומים, שאם יידע לשמור עליהם אולי יצטלם וייראה אחרת בימים האלה. אצל דודו טופז הופיע השר אביגדור ליברמן. גם הקדימונים לתוכנית של טופז צרחו בערוץ 10 "ראיון אישי ראשון ובלעדי". טופז יודע שליברמן היה אמור להשתתף בתוכניתו שבוע לפני, ממש באותו ערב ששודר אצלו הראיון הבלתי נשכח עם הגברת טרימבובלר-עמיר (גם שם חטא טופז בהונאה כשהעלים את הפרט הקטן, שהראיון הזה צולם ארבעה חודשים לפני ששודר). טופז יודע ששבוע לפני שאביגדור ליברמן הופיע אצלו, הוא הופיע בתוכנית "מסיבת עיתונאים" בערוץ 1. בראיון הזה ישבו מול השר העיתונאים נינו אבסדזה מהעיתון "וסטי" ויואב קרקובסקי מקול־ישראל. נכון, בחצי השעה של התוכנית הזאת נשאל ליברמן שאלות עיתונאיות נוקבות בלי הנחות, אך בעיקר בלי "צחוקים" ו"דאחקות". זה לא רק ההונאה של צופי הטלוויזיה; זה גם השימוש במונח העיתונאי "בלעדי" שאיבד מזמן את ערכו. לא אתפלא אם הלקוחות של העיתונאים למדו שהשימוש במינוח "בלעדי" הוא שימוש חלול ולא רציני. כי גם שידור משחק הכדוררגל בין מכבי חיפה לגלאזגו ריינגרס הוגדר בקדימונים של ערוץ 10 "בלעדי". איזה בלעדי? סתם תגידו כמה זה עלה לכם, אבל "בלעדי"? זאת ההזדמנות להמליץ ליוצרי הפרומואים ולמנהלים שלהם על מילון. אבן שושן - זוכרים? מנשה רז הוא עיתונאי, עורך ומנחה התוכנית "מסיבת עיתונאים" בערוץ 1 גיליון 66, ינואר 2007
article 68: 
אתה נדרש לסכם את המאמר הבא במשפט אחד.
רוב הלוחות הגדולים שניצבו בשבוע שעבר ברחבה שמחוץ לסינמטק תל-אביב עוטרו במחוות גרפיות לקריקטוריסטים, מדודו גבע ז"ל, לציון עשר שנים למותו, ועד ליוצרים חדי עיפרון אחרים שעדיין עימנו. בלט בתצוגה לוח שכלל שערי-קריקטורה של מגזין ישראלי בשם "שרוליק עבאדי". מתי החל להתפרסם בישראל המגזין החדש ומדוע טרם החל מסע השיווק שלו? התשובה נמצאה על לוח התצוגה. "אין לנו בארץ עיתון סאטירי בועט וחצוף כמו שרלי הבדו הצרפתי", נכתב שם. "המצאנו שער של עיתון דמיוני, קראנו לו שרוליק עבאדי, ואיגוד הקריקטוריסטים קיבל צו 8: להמציא שער כמחווה לרוח החופשית של העמיתים הצרפתים שלנו, אלה שנרצחו ואלה שנשארו". המצגת שעל הלוח והגיליון שנמכר (5 שקלים) בתוך הסינמטק לבאי "אנימיקס! תל-אביב" הבהירו כי מדובר בפרסום חד-פעמי. ליתר דיוק, דו-פעמי: הוא הופץ לבאי "אנימיקס", הפסטיבל הבינלאומי ה-15 לאנימציה, קומיקס וקריקטורה, שנערך בשבוע שעבר בתל-אביב, ויופץ שוב בספטמבר, בפסטיבל ההומור בסן-גוסט בצרפת. "שרוליק עבאדי" הוא פרויקט משותף של הפסטיבל ושל אגודת הקריקטוריסטים בישראל והוצאתו לאור נעשתה בסיוע המוזיאון הישראלי לקריקטורה ולקומיקס בחולון. "הקריקטוריסט בחר בדרך ההומור והסאטירה לבקר את החברה ולתקן את העוולות שבה. וישנו גם אינטרס נוסף: להעלות חיוך. כי היכן שהצחוק שולט, השנאה מפסידה", כתב בגיליון נמרוד רשף, יו"ר אגודת הקריקטוריסטים הישראלית. "בינואר השנה נוכחנו לראות שלא כולם מאמינים בערכים הללו, שלא כולם מבינים בדיחה. הזעזוע העמוק מהטבח הנורא במערכת שרלי הבדו שלח אותנו להגיב בדרך היחידה שאנו מכירים: בעזרת גליון נייר ועיפרון אנחנו מביעים את דעתנו, מתקנים את עולמנו, בדרך לגיטימית ובדיאלוג תרבותי". את הטקסט הקצר שלו חתם רשף: "כולנו שרלי – ובעזרת החיוך ננצח!". נוסף לשערים הקדמי והאחורי, כולל "שרוליק עבאדי" 24 שערים שצוירו במיוחד לגיליון זה. נכללות בו גם קריקטורות שפורסמו מיד לאחר הטבח במערכת השבועון הצרפתי ב-7.1.5, היום שבו רצחו שני טרוריסטים מוסלמים 12 בני-אדם, ובהם חמישה קריקטוריסטים. לאחר הפיגוע התגייסו הקריקטוריסטים בישראל, כמו עמיתיהם ברחבי העולם, כדי להצדיע לזכרם של החללים ולהעביר מסר בינלאומי של הזדהות. רוב השערים ב"שרוליק עבאדי" מאמצים לא רק את הקו הגרפי של השבועון הצרפתי, אלא גם הסגנון הבוטה, לעתים הגס, של העמיתים הפריזאים. במרוצת השנים עורר הסגנון הזה ביקורת לא רק מצד מאמיניו של הנביא מוחמד, אלא גם מצד בני דתות אחרות, ובהם יהודים, שמצאו בכמה מהקריקטורות מאפיינים אנטישמיים. לצד אלה נשמעות לעתים קרובות טענות על חוסר הטעם של המגזין במגוון של נושאים רגישים. אבל דווקא ככל שהנושא נפיץ יותר, כך מבקש המגזין הצרפתי לנשוך ולבעוט חזק יותר. *     *     * השערים השונים של "שרוליק עבאדי", מחווה ל"שרלי הבדו" לחצו להגדלה *     *     * בימים אלה נמצא שוב השבועון חסר המעצורים במוקד הביקורת, בעקבות שער גליונו האחרון שהוקדש לידיעה בדבר גילוים של חלקים מהמטוס המלזי שנעלם בשנה שעברה. הקריקטורה על השער כללה שרידי כפות ידיים של טייס המטוס, שאותרו כביכול על החוף כשהן אוחזות בחזה של דיילת, לצד הכותרת "מצאנו חלקים של הטייס ושל הדיילת". לא רק במלזיה זעמו. ארגוני טייסים ודיילות במדינות אחרות הרימו קול זעקה, ובאינטרנט הואשם המגזין בחוסר טעם קיצוני בשם חופש הביטוי. "שרוליק עבאדי" אינו מרחיק למחוזות כאלה, אבל לפחות כמה מהקריקטוריסטים הישראלים שהשתתפו בפרויקט ניצלו את ההזדמנות כדי להציג דימויים שלא היו עוברים את עורכי עמודי הדעות בעיתונות הישראלית, מעכוזו של נתניהו ועד לאיברו של נשיא איראן. נעדרים מהגיליון שלושה מהבולטים בקריקטוריסטים הישראלים – עמוס בידרמן וערן וולקובסקי, אנשי "הארץ", ודניאלה לונדון-דקל מ"ידיעות אחרונות". לא פנו אלי, אמר לי בידרמן. מתברר שהוא, כמו וולקובסקי ולונדון-דקל, אינם חברים באגודת הקריקטוריסטים הישראלית. חבל שהם אינם שותפים לגיליון הזה, אבל גם בלעדיהם הפרויקט של "שרוליק עבאדי" אינו רק גימיק משעשע לפסטיבל תל-אביבי. הוא משמש תזכורת נוספת לכך שהקריקטורה היא מרכיב חיוני במרחב הציבורי ובשיח הדמוקרטי, גם אם לעתים היא חוצה קווים אדומים של תקינות פוליטית ונימוס.
article 69: 
אתה נדרש לסכם את המאמר הבא במשפט אחד.
נתחיל: סתיו שפיר (העבודה) טענה שהממשלה קיצצה בבריאות ורווחה. התקציבים? בכלל גדלו. נפתלי בנט (הימין החדש) אמר שצמצם את חובות הבית היהודי מ-40 מיליון ל-19 מיליון שקל. האמת: בנט השתלט על המפלגה כאשר החוב עמד על 17 מיליון שקל, והוא מחזיר אותה לכאורה בחוב של 22 מיליון (וזאת עוד אחרי שהמפלגה קיבלה מהמדינה 60 מיליון שקל במימון מפלגות). אלו רק שני שקרים שנזרקו לחלל האוויר מתחילת השנה. בסיוע ליאור גורדיסקי, המתנדב האדיר שלנו, ריכזתי את בדיקת אמירות המועמדים לכנסת, כפי שנעשתה באתר "המשרוקית" (לצד בדיקות נקודתיות נוספות שנערכו בתוכנית "מהצד השני עם גיא זוהר" וב"חדשות 12"). הנה ריכוז שלהם: רובנו בולעים מידע ללא סינון. קשה יותר ויותר להבדיל בין ביקורת לתעמולה. איש לא צייד אותנו בכלים לעשות זאת. השלטון? עוזר לשקרנים! הקואליציה הרגה בקדנציה האחרונה חוק שביקש לסמן בבירור כתבות ממומנות. אז מה כן אפשר לעשות? הנה טיפים על קצה המזלג מ"תזונאית התקשורת" שלנו. קחו אחד מהם או את כולם: 3. קראו לפחות פעם בשבוע העין השביעית או "מי נגד מי" – הם עושים לתקשורת את מה שאנו עושים לשלטון: שקיפות.  כך תלמדו את האינטרסים מאחורי הכתבות שאתם קוראים. 4. האזינו לפודקאסט שהקלטתי על פוסט אמת.  5. הזמינו אותנו אליכם לסדנת קריאה ביקורתית. אין לכם זמן? למדו בעצמכם אילו שאלות לשאול. בדקו מה הח"כים באמת עשו בקדנציה האחרונה במפת הח"כים שלנו. 6. קראו את אתר המעקב האזרחי המצוין אחר הבטחות של נבחרי ציבור, מבית "המרכז להעצמת האזרח".  7. לקינוח: גוונו ככל הניתן בכלי התקשורת אותם אתם צורכים. *הימנעו* מקבלת מידע ממקור מידע יחיד (גם אל תסתפקו בשקוף!). זה מעכב ספיגה של דעות אחרות, וגיוון מעולה למערכת העיכול המנטלית שלכם.  ובכל מקרה: אל תאמינו לשום דבר שיתפרסם בשבוע שלפני הבחירות בלי בדיקה מדוקדקת. 
article 70: 
אתה נדרש לסכם את המאמר הבא במשפט אחד.
במשרד הכלכלה טענו לאחרונה במצגת פנימית שמשרד הבריאות "הקשיח עמדות" בכל הנוגע לאפשרות של כריית פוספטים על ידי כיל בשדה בריר, נושא שנמצא בימים אלה לפני הכרעה. כעת עונים במשרד לטענות, בתגובה לפניית "שקוף" בנושא. "ישנו סיכון גבוה לתמותה כתוצאה מחשיפה לפוספטים", כתבו. "על סמך כלל הנתונים והמידע שהתקבל, גיבש משרד הבריאות את המלצותיו להתנגד לקידום הפרויקט". במצגת, עליה חתום מינהל תעשיות במשרד הכלכלה בראשות עוז כץ, עלתה שורת טענות שמזוהות עם חברת הכימיקלים לאורך השנים. בין היתר טענו בה כי הקשחת העמדות של משרד הבריאות נעשתה "חרף סקירות על השפעה בריאותית", אך לא ציינו מה היו תוצאות הסקירות הללו.  במשך כמעט שני עשורים, משרד הבריאות ניהל תסקירי בריאות הנוגעים להקמת מכרה נוסף בשדה בריר. במשרד הבריאות הגיבו לפניית "שקוף" ואמרו כי התסקירים "הראו כי לחשיפה לכריית פוספטים באתר ישנן השלכות משמעותיות על בריאות הציבור ובכללן גם עודף תמותה". עוד הסבירו כי נתגלעו חילוקי דעות בין הגורמים השונים שהובילו את המשרד להציע כי גורם מקצוע בלתי תלוי יערוך בדיקה נוספת.  את הבדיקה הבלתי תלויה, ערך ד"ר גונתן סמט, מומחה בינלאומי שנשכר לשם כך. תוצאות הבדיקה הבלתי תלויה שלו בשנת 2014 אישרה את שחשבו תחילה. כותב המצגת האשים בה את משרד הבריאות בכך שבחר בעמדה שאינה תואמת את חוות הדעת המקצועית בנוגע לשדה בריר. "אף שנערכו מספר סקירות של השפעה בריאותית מהכרייה בשדה בריר, משרד הבריאות החליט להקשיח את העמדה עד לקצה", כתבו במשרד הכלכלה במצגת, והדגישו כי "ישנה התנגדות של משרד הבריאות – למרות עמדה מקצועית". גם כאן לא פורטה העמדה. המצגת של משרד הכלכלה עוררה זעם גדול גם בקרב פעילי הסביבה ותושבי ערד. התושבים שנחשפו למידע שלחו מכתב בהול לשרת הכלכלה אורנה ברביבאי (יש עתיד), ובו כתבו כי נדהמו לגלות שהמשרד בראשותה "אימץ טענות מופרכות" של תאגיד הכימיקלים. הפעילים, תושבי הסביבה החברים בעמותת "רוצים לחיות בלי מכרות", מיענו את המכתב גם לראש הממשלה הנכנס יאיר לפיד ולעוד שורה של שרים, בהם השרה להגנת הסביבה תמר זנדברג ושר הבריאות ניצן הורוביץ (מרצ). במכתב הפריכו התושבים את הטענות במצגת, ובראשן הטענה הבריאותית.  הפעילים כתבו כי הטענה ש"עמדת משרד הבריאות התקבלה בניגוד לעמדה המקצועית" היא משוללת כל יסוד והוסיפו כי "למעשה, היה זה הדרג המקצועי של משרד הבריאות שהעלה את הנושא עוד בתחילת המילניום, ומאז ועד היום מתנגד לתוכנית באופן עקבי ואף הצביע נגדה בכל שלבי התכנון – מהוועדה המחוזית ועד למועצה הארצית". הסוגיה הבריאותית עוררה סערה, אולם היא אינה היחידה השנויה במחלוקת. המצגת הפיחה חיים בטענות נוספות וממוחזרות שכיל מובילה לאורך השנים, כמו למשל הטענה שעתודות הקרקע לכריית פוספטים ייגמרו והחברה תיאלץ לפטר את אלפי העובדים שלה אם כיל לא תקבל את שדה בריר לכרייה. "ללא מקורות נוספים לכריית פוספטים החברה תיאלץ לסגור את המפעלים ולפטר את כל העובדים", כתבו במצגת והוסיפו כי מדובר ב-1,400 עובדים שיישלחו לבתיהם.  אלא ששני הנתונים, גם היקף העובדים וגם ניצול עתודות הקרקע המוגבל, כפי שפרסמנו ב"שקוף", אינם מדויקים בלשון המעטה. "הם אומרים כבר עשרים שנה שעוד שלוש שנים אנחנו סוגרים", שלל את הטענה גם ראש עיריית ערד ניסן בן חמו, בריאיון ל"שקוף". "זה כמו נס פח השמן, ואני אומר את זה בכל הוועדות". היקף העובדים שכיל מעסיקה שנוי במחלוקת כבר שנים ארוכות. במכתב ציינו הפעילים כי מבדיקה עצמאית שערכו לפני כשבע שנים, מצאו כי היקף העובדים עמד אז על 700 בלבד. הפעילים ציינו עיניין מהותי נוסף, ממנו התעלמו לחלוטין במשרד הכלכלה. בשטח המדובר חיים היום כ-12 אלף תושבי הכפר אל פורעה. ראש העירייה טען בריאיון עימו כי הם מחזיקים בסמל יישוב מאז 2004 וכי "מישהו מדמיין שיפנו 12 אלף איש?" בשבועות הקרובים הממשלה אמורה לחרוץ את דינו של שדה בריר. במשרד הכלכלה אמנם מבהירים כי מדובר במצגת פנימית שאינה מייצגת את עמדת המשרד הרשמית. אך עדיין, כל עמדה כזו, שאינה הולמת את חוות הדעת המקצועיות שנאספו בשנים האחרונות, מעלה תהייה לגבי מעורבותם ושליטתם של נציגי כיל בעבודת פקידי הממשלה. האם מנהל התעשיות ברשות עוז כץ נקט עמדה עצמאית? מי מקרב מנהל התעשיות נפגש עם בכירי כיל ובעיקר, עד כמה התפיסות האלה יעצבו את תפיסת השרה ערב ישיבת הממשלה? 
article 71: 
אתה נדרש לסכם את המאמר הבא במשפט אחד.
על פי הערכות נוכחיות, כמה רקטות עוד נשארו לחמאס? מאילו סוגים? כמה חמושים נשארו לו? אילו כלים ויכולות צבאיות עוד נותרו לו? מה ניתן להערכת צה"ל להשמדה ללא כניסה קרקעית? האם ניתן בכלל לפגוע בכוח לוחם שמחופר רובו כולו במנהרות – באמצעות הפצצה אווירית? האם ישראל לא מיצתה כבר את בנק המטרות האוויריות האסטרטגיות בעזה והאם בפעילות ההפצצה ישנו מימד של תודעה/הפחדה/ראווה ועד כמה? השאלות הללו, שוודאי מעניינות את הציבור בישראל, הועברו בשבת (21.10) על-ידי מערכת "העין השביעית" לדובר צה"ל. לאחר זמן קצר ענתה הדוברות הצבאית כי לא ימסרו תשובה כלשהי, מטעמים של ביטחון מידע. ואולם, מידע גלוי המתפרסם בעניין זה, גם ב"העין השביעית" עצמה, מעמיד בסימן שאלה את טענת דובר צה"ל. במסגרת ראיון עם הכתב הצבאי של Mako, שי לוי, שיתפרסם בקרוב ב"עין השביעית", נשאל לוי על ידי כותב שורות אלה בנוגע להערכת הכוח הנוכחי של חמאס. לוי סיפק תשובה מפורטת, והתייחס גם למלאי הרקטות ומדיניות השיגורים של חמאס. הערכות בדבר כמות החימוש שבידי חמאס פורסמה על ידי לוי גם מוקדם יותר השנה, במאי האחרון. פרסומים נוספים מהימים האחרונים התייחסו למלאי הרקטות של החיזבאללה. כך למשל, העיתונאי יוסי מלמן ציין לאחרונה כי ברשות החיזבאללה כ-150 אלף רקטות. החלקים בראיון עם לוי שהתייחסו למצב העדכני של כוחם הצבאי של החמאס והחיזבאללה, הועברו לבחינת הצנזורה. זו אישרה אותם לפרסום ללא כל שינוי, תיקון או השמטה. מדוע אם כן דובר צה"ל מסרב להתייחס למה שגם הצנזורה לא רואה בו בעיה? האם יתכן כי לדובר ישנם שיקולים אחרים, שאינם בהכרח ביטחון המדינה? במסגרת הראיון הביע לוי ביקורת רבה על אופן פעולתו של דובר צה"ל מול הכתבים הצבאיים. "דובר צה"ל נקמנים מאוד מול כל מי שמבקר אותם. משתמשים בחומרים שהם שולטים בהם כדי לקבוע סדר יום ולחנך כתבים". לוי ציין כי הדברים מתרחשים כך גם בימים אלו, בעת הלחימה. 
article 72: 
אתה נדרש לסכם את המאמר הבא במשפט אחד.
אחרי הבטחות למלחמה בשחיתות: ממשלת ה"שינוי" דחתה סופית היום הצעת חוק לשקיפות בהצהרות הון של ראשי המפלגות. ל"שקוף" נודע כי בוועדת השרים לחקיקה יצאו נגד החוק השרות איילת שקד, קארין אלהרר, ויפעת שאשא ביטון – וטענו שמדובר במציצנות. עוד נודע כי מפלגת יש עתיד החליטה בישיבה מוקדמת להפיל את החוק – מהלך שמאחוריו עומד שר האוצר יאיר לפיד, כפי שחשפנו לאחרונה.  ההצעה, אותה יזמה אלינה ברדץ-יאלוב מישראל ביתנו, ביקשה לקבוע שראש הממשלה, שרים וסגניהם, ראשי מפלגות ובני משפחותיהם יחויבו לפרסם לציבור את הונם, נכסיהם וחובותיהם. המטרה, כך לפי דברי ההסבר, היא "לאפשר לציבור לדעת על אינטרסים אפשריים, לעודד שקיפות ולחזק את האמון בנבחרי הציבור". בדיון החסוי בוועדת השרים לחקיקה, שהמידע ממנה נחשף רק בהדלפות עיתונאיות כיוון שעדיין איננה שקופה, היו גם מי שתמכו בהצעת החוק. תמר זנדברג וגדעון סער טענו בישיבה שזהו מהלך ראוי. סער תהה בקול מה ההבדל בין הסכמי ניגודי עניינים של השרים, שמפורסמים על פי חוק לציבור, לבין הצהרות ההון. זנדברג המשיכה וניסתה להתעקש על חשיבות החוק, אך ללא הואיל: שקד, אלהרר, ביטון וזאב אלקין הצביעו נגד. זנדברג וסער הצביעו בעד. נחמן שי ומרב כהן בחרו שלא להשתתף והוועדה הפילה החוק. הצהרות ההון שמגישים נבחרי הציבור נשארות כיום במהלך הקדנציה באפלת הכספות של ועדת האתיקה או מבקר המדינה, ונפתחות רק בהוראת שופט. היחידים שמרוויחים מהמצב הקיים הם הח"כים עצמם ומי שמכר למדינה את הכספות. במפלגה שמוביל יאיר לפיד מאמינים כי המציאות הנוכחית – שבה הצהרות הון השרים מפוקחות על ידי מבקר המדינה – מספקת. הצהרות ההון מכילות לשיטתם מידע אישי ולאור צנעת הפרט מספיק שמבקר המדינה יפקח על ניגודי עניינים ונושאים פיננסיים במהלך כהונת נבחר ציבור. המידע הזה לא אמור, לדעת "יש עתיד", להתפרסם בעיתון.  אלא שלפיד עצמו פרסם בעבר את הצהרת הונו. בנוסף, בפני השרים והשרות עמדה אפשרות לשנות את ההצעה בדיוני ההמשך ולהגיע לנוסח מוסכם. אך גם לכך סירבו ממשלות נתניהו השונות, וכעת גם ממשלת "השינוי".  זה לא החוק הראשון להגברת טוהר מידות שמפילה הוועדה: בדצמבר היא הפילה חוק לשקיפות בוועדת השרים עצמה, אף שמי שיושב בה כיום הגיש חוק דומה כשישב באופוזיציה. בפברואר דחתה הוועדה הצעת חוק של ח"כ אלי כהן (ליכוד) לאיסור מתן כספים קואליציוניים. זו אותה הצעה בדיוק שהוביל לפיד ארבע שנים קודם לכן ואף נכתבה במצע יש עתיד. בוועדת השרים לחקיקה חברים שר המשפטים סער, שר האוצר ליברמן, שרת האנרגיה קארין אלהרר (יש עתיד), שר הבינוי זאב אלקין (תקווה חדשה), שר התקשורת יועז הנדל (תקווה חדשה), השרה להגנת הסביבה תמר זנדברג (מרצ), השרה לשוויון חברתי מירב כהן (יש עתיד), שרת החינוך יפעת שאשא ביטון (תקווה חדשה), שר התפוצות נחמן שי (עבודה), שרת הפנים איילת שקד (ימינה) ושרת העלייה והקליטה פנינה תמנו שטה (כחול לבן). 
article 73: 
אתה נדרש לסכם את המאמר הבא במשפט אחד.
האוניברסיטה העברית בירושלים תפצה את הוצאת שוקן והוצאת מוסד-ביאליק ב-300 אלף שקל, כך סוכם במסגרת הסדר גישור שנחתם לאחרונה והוגש לבית-המשפט המחוזי בירושלים. לפני כארבע שנים הגישו הוצאות הספרים, באמצעות עורכי-דין טל ליבליך, כרמית אלון-אברם וירון שלמי, תביעה בדרישה לפיצוי בסך 500 אלף שקל, בטענה כי האוניברסיטה מפרה את זכויותיהם. לטענת הוצאות הספרים, הפרת הזכויות נובעת מכך שהאוניברסיטה מציעה לסטודנטים שלה פרסומים שהופיעו בספרי ההוצאות בעותקים אלקטרוניים ומקראות מודפסות. האוניברסיטה, מנגד, טענה באמצעות עורכי-הדין דוד גילת, ערן ברקת ותמיר אפורי כי מעשיה נופלים בגדר שימוש הוגן לפי הוראות חוק זכויות היוצרים. אחרי תהליך של גישור, שנערך בפני עו"ד עמוס גבריאלי, הגיעו הצדדים להסכם שלפיו בלי להודות באי-אלו מטענות המו"לים, תשלם האוניברסיטה, "כמחווה של רצון טוב ולפנים משורת הדין", סכום של 300 אלף שקל לשתי הוצאות הספרים. להורדת הקובץ (PDF, 401KB) זאת ועוד, לפי הסכם הגישור, האוניברסיטה תהא רשאית מעתה ועד לסוף 2017 להשתמש בקטעים מתוך ספרים ומאמרים שראו אור בהוצאות שוקן וביאליק במקראות שלה, וזאת כל עוד הקטע שישמש אותה יהיה לא יותר מ-20% ממספר העמודים בספר, וישמש לצורך מקראה אחת או לצורך העתק אלקטרוני של קורס אחד. ביחס למאמרים שראו אור על-ידי ההוצאה מבהיר ההסכם כי האוניברסיטה תהא רשאית להנגיש לסטודנטים שלה את המאמר בשלמותו. יחד עם זאת, אם ייווצר מקרה שבו יתעורר צורך להציע לסטודנטים שני מאמרים מתוך ספר אחד של ההוצאות המקבץ כמה מאמרים שונים, לא יהיה שיעורם של המאמרים למעלה מ-20% מעמודי הספר. עוד דורש ההסכם כי מקראות של האוניברסיטה שיכילו טקסטים שהופיעו בספרי ההוצאות יודפסו ויימכרו על-פי דרישה בלבד, ובמחיר שלא יעלה על עלות הכנתם. למו"לים, כך הוסכם, תישמר הזכות לבדוק את פעולות האוניברסיטה באמצעות עריכת ביקורות, וזאת כדי לוודא שהיא עומדת בתנאי ההסכם. השופטת תמר בזק-רפפורט נתנה להסדר הגישור תוקף של פסק דין. (י-ם) 3524-09
article 74: 
אתה נדרש לסכם את המאמר הבא במשפט אחד.
מי שגלש אתמול בשעות אחר הצהריים לאתרי החדשות המרכזיים בישראל לא היה יכול שלא להבחין כי רק אתר מרכזי אחד, ynet מבית "ידיעות אחרונות", נמנע מלדווח בכותרתו הראשית על העדות שמסרה שרה נתניהו בבית-הדין לעבודה בירושלים במסגרת תביעתו של אב-הבית לשעבר במעון ראש הממשלה, מני נפתלי. האתרים "וואלה", נענע10, "מעריב", mako, "הארץ" ו-nrg דיווחו כולם בכותרותיהם הראשיות על עדותה של רעיית ראש הממשלה, אולם בדף הבית של ynet הגיעה ההפניה לדיווח על העדות עד לכותרת השנייה בחשיבותה בלבד, וזאת בשעה שהכותרת הראשית נשמרה לדיווח על התפתחויות בקרבות ארגוני הפשע בישראל. הכותרות הראשיות בדפי הבית של אתרי החדשות, 10.5.15 גם בשבוע שעבר בלט אתר ynet, כשהצניע דיון מתוקשר במשפטו של ראש הממשלה לשעבר אהוד אולמרט. אלא שבעוד שאולמרט נחשב לאחד מידידי המערכת, וזכה מ-ynet ו"ידיעות אחרונות" לאורך השנים ליחס מלטף ומגונן, רעיית ראש הממשלה ספגה ביקורת רבה מכלי התקשורת שבקבוצת "ידיעות אחרונות" לאורך השנים. אדם זר, שאינו מכיר את תולדות היחסים בין קבוצת "ידיעות אחרונות" למשפחת נתניהו מחד ולאולמרט מאידך, היה עשוי לחשוב שאתר ynet פשוט מקפיד שלא לדווח בהבלטה על דיונים משפטיים המערבים את ראשי המדינה ומשפחותיהם. אולם בעלי זיכרון ארוך יותר יודעים כי רק לפני חודשים אחדים, לפני נצחון נתניהו בבחירות, הקדיש אתר ynet כותרות ראשיות לטענות של נפתלי. סיבה אפשרית להצנעת הפרק הנוכחי בתביעת נפתלי יכולה להיות תוכן עדותה של נתניהו: אשת ראש הממשלה חזרה שוב ושוב על הטענה שלפיה נפתלי נשלח "להפיל ראש ממשלה בעזרת גורם תקשורתי חזק מאוד", כשהיא מכוונת לקבוצת "ידיעות אחרונות". את ארנון (נוני) מוזס, העומד בראש הקבוצה, השוותה לדמות מספרי הארי פוטר, של ארכי-נבל שאסור לומר את שמו.
article 75: 
אתה נדרש לסכם את המאמר הבא במשפט אחד.
1) ח"כ חיים כץ (הליכוד) מואשם בכך שעזר לחברו, איש שוק ההון מוטי בן-ארי, בקידום חקיקה שתסייע לבן-ארי ישירות, בזמן שהוא מרוויח מהצד כסף באמצעות טיפים של בן-ארי. היועמ"ש החליט להגיש נגד כץ כתב אישום בגין עבירה של מרמה והפרת אמונים. כתב האישום הוגש עוד בכנסת ה-21 – וכץ ביקש חסינות מהכנסת בזריזות, בתוך חלון ההזדמנויות של 30 ימים שעמד לרשותו. 
article 76: 
אתה נדרש לסכם את המאמר הבא במשפט אחד.
הפוליטיקה חרגה מזמן מגבולות הפעילות הממסדית המוכרת והמקובלת. שדה הפעילות השתנה, ואיתו גם חוקי המשחק והכללים. בישראל, כמו במדינות אחרות, הנחות ישנות הופכות ללא רלבנטיות, שחקנים חדשים נכנסים למגרש וותיקים מסולקים ממנו. אולם בימים אלו אנו עדים לשינוי דרמטי עוד יותר. לא רק שהשחקנים מתחלפים - גם החוקים משתנים. ומה שאולי חשוב הרבה יותר זה שהמגרש הפוליטי הביתי נמכר, והשדה החדש עדיין לא הוכשר. באופן טבעי, אימצנו והטמענו, למשל, את התפיסה של ניהול ענייניי הפרט והמשפחה בתחום "הספירה הפרטית" וניהול ענייני הכלל והציבור ב"ספירה הציבורית/פוליטית". הדיווח והמעקב אחר המתרחש במרחב הציבורי/פוליטי מתנהל באמצעות ספירה שלישית, "הספירה התקשורתית". אולם ההבחנה הברורה הזו בין התחומים מאבדת מתוקפה. אנו עדים לטשטוש גובר והולך בין האישי האינטימי והפנימי לבין הציבורי ההמוני והחיצוני. הביטוי החריף ביותר לכך הוא, אולי, בהחצנת השכול והאבלות. רגשות חריפים וקשים במיוחד מוצאים פורקן בזירות ציבוריות ופתוחות, אנונימיות, אך בו בזמן גם המוניות; טרגדיות אנושיות מוצגות בחלון הראווה המשפחתי המשותף; ולהבדיל, גם הסחורה הפוליטית החמה ביותר נמכרת באמצעות אותו חלון ראווה וירטואלי. אבל הבשורה הגדולה היא שהמרחב הווירטואלי מתפשט ומשתלט על שאר המרחבים והופך למרחב הדומיננטי מביניהם, ואולי גם היחיד. לאחר שהפנמנו את ההנחה ש"המדיום הוא המסר", הגיע זמנה של "המסר הוא המדיום". הקונספציה של "המדיום הוא המסר" רואה בכלי התקשורת גורם המעצב רעיונות ומחשבות בדמותו הוא. לעומת זאת, תפיסת "המסר הוא המדיום" פירושה שכל תהליך החשיבה והניתוח נמחק, ואת מקומו תופסת החשיפה התקשורתית כשלעצמה. אמצעי התקשורת מפסיקים להיות צינורות להעברת מסרים והופכים להיות מהות עצמאית ובלתי תלויה. לכן גם אין חשיבות לשאלות המראיינים למשל, או לתשובות המרואיינים. התפיסה של קיום שיח/דיאלוג/ראיון פושטת את הרגל. מה שחשוב הוא עצם ההשתלטות על זמן אוויר/מסך. ובמלחמה כמו במלחמה. השתנות חוקי הפעילות של הספירה התקשורתית משנה לחלוטין את תהליך עיצוב המנהיגות. הסמכות, העליונות, העוצמה והכריזמה האישית מתבטאות בעצם היכולת "להכניע" את המדיום ולהכפיף אותו - לא על מנת להעביר ולהפיץ באמצעותו מסר מסוים, אלא להעמיד את ה"ניצחון" במרכז. ההצלחה/הכישלון בקרב על השליטה בכלי השידור, זהו המסר. במצב שכזה התקשורת הופכת לאויב שצריך להילחם בו ולהשמיד אותו או לשבות אותו ולשחררו תמורת כניעה מרצון. או אז "הקהל שבאולפן" איננו קהל, אלא חיילים שנקראים אל המערכה; המרואיין/מראיין איננו פרטנר לשיח/דיאלוג, הוא מטרה שיש לחסל אותה; המתחרה הפוליטי הוא "יריב" שיש להפעיל מולו, באמצעות התקשורת, דיסאינפורמציה; ה"פרשן" הוא "טאקטיקן" ועוד ועוד. מדובר בתופעה של היווצרות מרחב רב-השפעה, וירטואלי, שמהותו היא אופיו המיליטנטי. בספירה שנועדה "לאזרח" את ה"פוליטי", ה"פוליטי" מנסה להכניע/לנצח/להשתלט על "האזרחי". כאשר סדר-היום הציבורי מפסיק להיקבע על-פי סדר היום התקשורתי ומוחלף ב"פקודת קרב פוליטית"; כאשר זירת השיח הופכת לזירת קרב; כאשר המרחב שבו אמור היה להתקיים דיון חופשי, פומבי, פתוח ורציונלי הופך לאויב - או אז נעלם הפרטי ונעלם הציבורי ונשארים רק הגנרלים התקשורתיים. ד"ר מירה משה היא מרצה וחוקרת לתקשורת המונים בחוג למדע המדינה באוניברסיטת בר-אילן גיליון 20, מאי 1999
article 77: 
אתה נדרש לסכם את המאמר הבא במשפט אחד.
הממשלה הובילה למחיקת 27 אלף פוסטים מפייסבוק, טוויטר וגוגל במהלך השנים 2017-2018. הדיאלוג עם החברות האלו מתנהל במחשכים, באפס פיקוח ציבורי. לאזרח אין יכולת לדעת מהם הפרסומים שהוסרו, מדוע הוסרו, ומהם הפוסטים שמחיקתם  לא אושרה. כשביקשנו מהממשלה אשתקד את פרטי הפוסטים – סורבנו. אז חברנו לעו"ד יונתן קלינגר, המתמחה בתחום המידע, ויחד עתרנו לבית המשפט בדרישה לחשוף את הפרטים. ביקשנו לקבל את התוכן שהוסר, בכפוף לצנזורה – על מנת לוודא שהממשלה משתמשת בכוחה למען ביטחון המדינה, ולא כדי להשתיק ביקורת. מה קרה בדיון? קודם כל, השופט הסכים איתנו כי הנושא ראוי לדיון ציבורי ולפיקוח. לאחר מכן, הוא עודד את שני הצדדים להגיע למתווה שיאפשר חשיפה חלקית של פוסטים שהוסרו, שלא קשורים לביטחון המדינה. במכתב התשובה לעתירה, ציין משרד המשפטים כי מתוך 27 אלף פוסטים, ישנן כ-200 פוסטים אזרחיים. השופט ביקש כי משרד המשפטים יוציא לנו דרישת אגרה בנושא. לפי משרד המשפטים, הזמן לאיתור המידע והפקת עיבוד (פרפרזה) – הינו בין 15 ל-20 דקות לפוסט, ולכן סך הכל של כ-60 שעות עבודה. בימים הקרובים אנו אמורים לקבל הודעה ממשרד המשפטים לגבי העלות הסופית.לגבי הפוסטים הביטחוניים: בעצת השופט נגיש בקרוב בקשת חופש מידע חדשה ומצומצמת, לאור הכמות האדירה של פוסטים שהוסרו מטיעונים הקשורים לביטחון המדינה. בנוסף, הכריע השופט שנקבל חזרה את האגרה ששילמנו לבית המשפט עבור העתירה. "בית המשפט נתן לנו הכוונה", מסר עו"ד קלינגר, "הוא הבהיר למדינה שאי אפשר להעלות טענות עלומות של בטחון המדינה וביקש שהם ישקלו מחדש. בהתאם, אנחנו נכין בקשת חופש מידע חדשה וממוקדת. עצוב לי שבית המשפט לא נתן למדינה עוד הכוונה בנוגע לאגרות המוגזמות שהמדינה מבקשת כדי לקבל מידע פשוט". חשוב להדגיש, כי החלטנו להילחם בחזית זו בלית ברירה, לאחר שראינו כי אף אחד לא בודק את הממשלה ואת השימוש שלה בכוח. פתרון מיטבי לפתרון בעיה זו יהיה ייסוד של גורם שלישי, למשל ועדה ציבורית, בראשות שופט בדימוס. או ועדת משנה של ועדת חוץ וביטחון בה חברים חברי כנסת מהאופוזיציה והקואליציה. אותו גורם יהיה חשוף לתוכן המלא של הפוסטים אותם המדינה מבקשת להסיר – כדי להבטיח שאכן מדובר במחיקה לגיטימית, ולא בהשתקה של דברי ביקורת במסווה של ביטחון המדינה. עד שזה יקרה, שקיפות נוספת – דוגמת ביקורת עיתונאית – תעזור לוודא כי הממשלה לא עושה שימוש שרירותי ורחב מדי בכוחה במרחב הדיגיטלי. 
article 78: 
אתה נדרש לסכם את המאמר הבא במשפט אחד.
ערוץ 2 וחברת החדשות שלו מידרדרים למקום האחרון במדד הייצוג. מבין חמשת כלי התקשורת שנבדקים במדד, ערוץ הטלוויזיה הנצפה בישראל הוא כלי התקשורת שבשידוריו נרשם השבוע שיעור ההדרה הגבוה ביותר של ערבים. מדד הייצוג, מיזם מתמשך של "העין השביעית" בשיתוף ובמימון עמותת סיכוי וקרן ברל כצנלסון, ויחד עם חברת יפעת מחקרי מדיה, בודק מדי שבוע את מספר ושיעור המרואיינים הערבים בתחנות הרדיו ובערוצי הטלוויזיה המרכזיים בארץ, וב-19 התוכניות המובילות שלהם. לאורך רוב תקופת המדידה דורג ערוץ 2 במקום הלפני-אחרון במדד הייצוג המשוקלל, מעל תחנת הרדיו הצבאית גלי-צה"ל. לעתים חלקו ערוץ 2 וגלי-צה"ל את המקום האחרון יחדיו, עם שיעור מרואיינים ערבים שנשק ל-2% מלמטה – כעשירית משיעורם באוכלוסיית המדינה. לפני שבועיים זינק הערוץ במדד השבועי בעקבות עיסוקו הער בפרשת התלונות נגד האב גבריאל נדאף, אך המשיך להשתרך בתחתית הדירוג המשוקלל, שבו נמדד ייצוגם של ערבים בתקשורת מאז תחילת 2016. לא שלא היו לחברת החדשות הזדמנויות לשפר את ביצועיה: כלי התקשורת בישראל, וגם בערוץ 2, עסקו בשבוע החולף בטענות לאלימות משטרתית מצד שוטרים סמויים נגד ערבי שעבד בסופרמרקט בתל-אביב; בכנסת צוין יום השפה הערבית; ח"כ איוב קרא מהליכוד יצא נגד ראש הממשלה בנימין נתניהו ודרש להתמנות לתפקיד שר; ובכפר קאסם התחוללה קטטה המונית שבה נדקר למוות אחד המשתתפים. אף על-פי כן, בחמש תוכניות החדשות המרכזיות של ערוץ 2 ריאיינו, אירחו או לקחו "סינקים" מארבעה ערבים בלבד בשבוע האחרון מתוך למעלה ממאתיים מרואיינים. בשני מגזיני החדשות המובילים של הערוץ, "אולפן שישי" בהנחיית דני קושמרו (עורך: איתי דנקנר) ו"פגוש את העיתונות" בהנחיית רינה מצליח, לא ריאיינו השבוע ולו מרואיין ערבי אחד. בעוד שב"אולפן שישי" מדובר בשבוע בלתי מייצג (בדירוג המשוקלל ממוקמת התוכנית בחצי העליון של הטבלה), עבור "פגוש את העיתונות" (עורך: יונתן למזה) מדובר בתופעה ותיקה: שיעור המרואיינים הערבים בתוכנית זו מאז תחילת המדידה הוא הנמוך ביותר מבין כל 19 התוכניות הכלולות במדד הייצוג. רק 1% (ובמלים: אחוז אחד) ממרואייני "פגוש את העיתונות" בחצי השנה האחרונה הם ערבים. אף שמדובר בנתון חריג, הוא אינו רחוק כל-כך מהנתון הממוצע, המתקבל משקלול המרואיינים הערבים בכל חמשת כלי התקשורת המרכזיים מאז ינואר: 2.3% בלבד. שיעורם של הערבים באוכלוסיית ישראל, יש להזכיר, עומד על כ-20%. גם במגזין החדשות השבועי של ערוץ 10, "שישי" בהגשת אילה חסון, לא רואיין ולו ערבי אחד בשבוע החולף. עם זאת, ערוץ 10 שומר על מיקומו השלישי בטבלה המשוקללת הודות לבחירה המערכתית של מערכת "לונדון את קירשנבאום" (עורך: דרור זרסקי), שבה התראיינו השבוע חמישה ערבים – קרוב ל-20% מכלל המרואיינים בתוכנית, מקרה לא שכיח שבו שיעור המרואיינים הערבים בתוכנית כלשהי כמעט משיק לשיעורם באוכלוסייה. בתוכניות מרכזיות אחרות של הערוצים המסחריים נרשמו גם השבוע שיעורים זעומים של מרואיינים ערבים. במהדורה המרכזית של ערוץ 2 – מהדורת החדשות הנצפית בישראל – התראיינו רק שני ערבים (1.9% מכלל המרואיינים). במהדורת החדשות המרכזית של ערוץ 10 התראיין ערבי אחד בלבד, שהוא 0.7% מכלל המרואיינים – שיעור זהה לזה שנרשם במהדורת "מבט" של הערוץ הראשון, שגם בה רואיין השבוע ערבי אחד בלבד. את המקומות העליונים בטבלה המשוקללת – וגם בטבלה השבועית – תופסים גם הפעם ערוץ 1 (מקום ראשון) ורשת ב (מקום שני), הטלוויזיה והרדיו הציבוריים של ישראל. תוכנית הרדיו "סדר יום" ברשת ב, בהנחיית קרן נויבך ובעריכת מירית הושמנד, עלתה למקום השני בדירוג השבועי עם 8.8% מרואיינים ערבים. התוכנית השלישית בדירוג השבועי משודרת גם היא ברשת ב: "הכל דיבורים" בהגשת עדי מאירי ובני טייטלבוים (עורכת: רוית לוי), ששיעור הערבים שהתראיינו בה השבוע הוא 5.9%. למקום הרביעי הגיעה השבוע התוכנית "חמש עם רפי רשף" (עורך: עידו תמרי), המשודרת בערוץ 10, עם נתון כמעט זהה: 5.8%. בראש דירוג התוכניות המשוקלל, המבוסס על כלל הנתונים שנמדדו מאז חודש ינואר, בולטות לטובה שתי תוכניות נוספות: "יומן", מגזין החדשות השבועי של ערוץ 1 בהגשת עודד שחר (עורכים: אורי לוי ועמית וינטר), שתופס את המקום השני (מתחת ל"לונדון את קירשנבאום") עם נתון של 6.3%. במקום השלישי מדורגת התוכנית "סדר יום" (5.1%), ובמקום הרביעי התוכנית המצטיינת של "גלי-צה"ל" במדד הייצוג – "מה בוער" בהגשת רזי ברקאי (עורכת: נורית קנטי), עם 5%. שתי תוכניות טלוויזיה המדורגות בדרך כלל בתחתית המדד השבועי משתבצות השבוע במרכז הטבלה: "החדשות הלילה" בערוץ 2 ו"המטה המרכזי" בערוץ 10. בשני המקרים, הנתון החיובי באופן יחסי שרשמו התוכניות הללו נובע מהחלטת עורכיהן לראיין ערבי אחד בלבד (מתוך 36 ו-19 מרואיינים, בהתאמה), ולא אפס ערבים, כפי שעשו בשבוע שעבר ובכמה מהשבועות שקדמו לו. פרויקט "מדד הייצוג" של "העין השביעית" מתפרסם בשיתוף ובמימון עמותת סיכוי וקרן ברל כצנלסון ויחד עם יפעת מחקרי מדיה
article 79: 
אתה נדרש לסכם את המאמר הבא במשפט אחד.
באתר חדשות התקשורת והפרסום אייס פורסמה ביום חמישי האחרון ידיעה שלפיה עיתון "מעריב" מינה, לראשונה בתולדות העיתונות הישראלית, כתב קבוע במרוקו. על-פי הידיעה, נועם ניר, ישראלי המתגורר במרוקו, יחל לכתוב לעיתון בזמן הקרוב. עוד צוין כי ניר צויד במכתב מעורך "מעריב", יואב צור, שיסייע לו בהשגת תעודת עיתונאי מקומית. מאחורי המהלך, כך דווח באייס, עומד איש יחסי-הציבור עופר שטרית, המארגן זה שנים טיולים קבוצתיים למרוקו. נראה כי היחצן הגיע למסקנה שריבוי ידיעות על יעד התיירות יסייע לו לקבע את מרוקו בתודעת הציבור, וכך למשוך קוראים ישראלים לטייל במדינה. לשם כך חיבר בין ניר, איש עסקים, פעיל בקהילה היהודית המקומית ומכר שלו, ובין העיתון. האם מדובר במיקור חוץ של עבודת המערכת? האם "מעריב" מקבל משטרית תמורה כלשהי עבור פרסום ידיעותיו של ניר? שטרית מסר כי אכן קישר בין הכתב ל"מעריב" וכי עשה זאת מתוך תשוקה להעמיק את ההיכרות של הישראלים עם מרוקו ויהדות מרוקו, תחום הקרוב ללבו. שטרית ציין כי האדם היחיד שהוא מכיר ב"מעריב" הוא יואב צור, וכי הוא אינו מבקש ולא יבקש שום תגמול על כך. "הניסיון לקשור אותי כגורם בעל אינטרס מסחרי לעניין כתב החוץ במרוקו של העיתון מעריב הוא מקומם ולא צודק בעיני", אומר שטרית. מ"מעריב" נמסר כי שטרית אכן היה מי שהציע לעיתון את שירותי ניר, אך הודגש כי אין מדובר במינוי קבוע של כתב במדינה, וכי אם ניר יפרסם ידיעות, הוא יתוגמל כפרילנסר. עוד נמסר כי איש יחסי-הציבור שטרית לא דרש ולא יקבל מאום עבור הקשר שיצר בין הכתב לעיתון.
article 80: 
אתה נדרש לסכם את המאמר הבא במשפט אחד.
"יש לכם רעיון מעולה לסטארט-אפ וקשה לכם להמריא איתו? חלון הזדמנויות חדש נפתח ליזמים בישראל כאשר MassChallenge, מאיץ הסטארט-אפים (אקסלרייטור) הגדול בעולם, השיק את תוכניתו לשנת 2013", דיווח ב-14 בפברואר השנה עורך וכתב הטכנולוגיה של "ישראל היום" אילן גטניו בניוזלטר של עיתונו. הכתבה היא העתקה כמעט אחד לאחד של ההודעה לעיתונות של מאסצאלנג, נוהג תקשורתי נפסד אך נפוץ, והיא נחתמת בקריאה לפעולה: רישום לתחרות הסטראט-אפים באתר מאסצאלנג (באופן אירוני, זה התוכן היחיד בכתבה שלא הופיע בקומוניקט). אחד הסטארט-אפים שנרשמו לתחרות הוא אייצוזיו (iChoozU). לפי פרופיל הלינקדאין של גטניו, הוא הקים את אייצוזיו בינואר 2012 ומשמש סמנכ"ל התפעול שלו. ב"ישראל היום" הוא עורך התיירות והטכנולוגיה מאז יוני 2007, חודש לפני יציאת הגליון הראשון לאור. באמצע אפריל פירסם גטניו בעיתונו ידיעה קצרה, "ניידים בפקק", שבה הוא מציג את בעיית עומס התדרים הסלולריים: "התדרים המוקצים לסלולר ייסתמו, ובמקום זרימה של מידע נקבל פקקים, כמו בכבישי ישראל, ואף יותר מכך". גם הידיעה הזו מועתקת, הפעם בחציה בלבד, מקומוניקט. הקומוניקט, של חברת פלאפון, נשלח לקראת כנס שגטניו כלל אינו מזכיר; אחרי הכל, הוא פירסם את הידיעה חודשיים אחרי שהקומוניקט הופץ. לא ברור מדוע "ישראל היום" נותן במה לקומוניקט בן חודשיים עם הקשר עיתונאי רופף. כן ברור מה הקשר של הידיעה לעסקיו של גטניו. בתעודת הזהות של אייצוזיו באתר מאסצאלנג ובמצגת של המוצר עצמו (SmartTalk שמו) מצוין כי הסטארט-אפ עוסק ב"אופטימיזציה של שימוש קולי בזמן אוויר. [...] הימנעות משיחות שאי-אפשר להשלים כדי לפנות את הספקטרום לשיחות שאפשר להשלים". אחרי שנחשפו למידע המובא בכתבה זו, ערכו ב"ישראל היום" בירור עם גטניו, שהגיב נקודתית באומרו כי הסטארט-אפ שלו נרשם לתחרות מסצלנג "יותר מחודש לאחר הפרסום", ולכן "כיוון שבזמן הפרסום לא היה כל קשר, לא היה מקום לציין גילוי נאות". הוא הוסיף גם כי פרסום הידיעה פוגע בסיכוייו של הסטארט-אפ שלו משום שהוא חושף את התחרות למתחרים פוטנציאליים נוספים. "צריך אולי לשבח אותי", הוא חותם, וזאת משום ש"יש בי היושרה העיתונאית להביא את המידע לקוראים גם אם הוא עלול לפגוע בי". ייתכן, כמובן, שבשתי הדוגמאות האמורות, שממילא כמעט אין מאחוריהן עבודה עיתונאית ממשית, לא מסתתר אינטרס אישי ישיר של עורך הטכנולוגיה של "ישראל היום". אלא שזו, כמובן, אינה הנקודה. העסקתו של כתב ועורך העובד במקביל בתחום שהוא מכסה מנוגדת לתקנון האתיקה של מועצת העיתונות (סעיפים 15 ו-17), כמו גם לשכל הישר. האם ב"ישראל היום" חשים בנוח עם העובדה שהממונה הראשי על סיקור תחום הטכנולוגיה בעיתונם הוא גם שחקן פעיל בו? מ"ישראל היום" נמסר בתגובה לכתבה כי "גטניו ציין עוד כי הוא מכסה את תחום הטלקום יותר מ-15 שנה (מ-1995 בידיעות). מה שהוא עושה בזמנו הפנוי אינו מעניינו של איש, וכל רמיזה שהוא מקדם את ענייניו על גבי העיתון - היא שקר".
article 81: 
אתה נדרש לסכם את המאמר הבא במשפט אחד.
"תמונות כאלה עוד לא ראיתם", הבטיחו ב"ידיעות אחרונות" בימים שקדמו לפרסום מוסף יום העצמאות שלהם. היום המיוחל הגיע. העיניים רטטו למראה הכותרת "צה"ל מתחת למים" בשער הראשי של העיתון, שעוטר בתמונת צוללת ירקרקה בתוך מים כחולים בגוון עמוק. דפדוף בעקבות ההישג העיתונאי הוביל לשער המוסף, ששערו בישר בגאווה עצומה על "הצצה בלעדית, מעל ומתחת למים, לצוללות הקרב המתקדמות – התשובה הישראלית לפרויקט הגרעין האיראני". לכאורה – קפיצת מדרגה בלעדית של "ידיעות אחרונות" אל לב הקונסנזוס והיישר אל חיקו של היריב הממלכתי, בנימין נתניהו, שכתש את העיתון של המדינה כל הדרך לקדנציה נוספת לראשות הממשלה. העיתון-בריון, שהתפקע בתקופת הבחירות ממאמרי לעג לנאומי ההפחדה של נתניהו ושיגר אל מול בליסטראות התעמולה שלו פצצות מתקתקות בדמות חדרי מיון קורסים ושיעורי עוני נוסקים, מצמיד עתה לחי אל לחי אל אויבו המושבע ונושא את פניו לאיראן. בדובר צה"ל דאגו לארח בנדיבות את צלם המערכת, גדי קבלו, ולהציג בפניו את הסחורה מכל צדדיה, כפוף לצנזורה מסיבית של בטחון שדה של חיל הים. קבלו מצדו השקיע את עצמו עד צוואר במימי המפרץ ורשם כמה תמונות שעמיתיו למקצוע אולי היללו, אבל היו בסך-הכל צילומי אווירה פסטורליים, ללא בשורה או חידוש. אלה שימשו תפאורה לכיתובי תמונות פתטיים, שנראה כי עברו הגהה מוקפדת של משרד יחסי-הציבור המשומן של צה"ל. המלה "חשאי" חזרה על עצמה עד לזרא: "מעטה חשאיות", "שעוקבת אחריה בחשאיות", "פעולות מבצעיות חשאיות", "מוסמכים לבצע פשיטות חשאיות", "יוצאים למבצעים חשאיים". למעט התצלום המרכזי, המעניין כשלעצמו, של צוללת במים, כשסביבה שלושה צוללנים שכנראה היו במשימה חשאית תחת מעטה חשאיות, לא מילאה הכתבה את שהבטיחה – "הצצה נדירה לאנשי הדממה מתחת ומעל פני המים". התמונות שמתוך הצוללת (חיילים מול מסכי מחשב או מאחורי פריסקופ) לא חידשו, ואלו שהנציחו כלי שיט אחרים לא היו נדירות או בלעדיות. האייטם כולו התגלה כבעל תוכן דל, כללי מאוד ועמוס בקלישאות בטחוניות. החיוכים שנרשמו בלשכת מפקד חיל הים ביום רביעי בבוקר לא היו בזכות עוד לילה שקט בגבול הימי. זה כוחה של כתבת תדמית נוצצת, שעוטרה בטור בנאלי של הכתב הצבאי יוסי יהושוע. כותרת הטור, "המכה המנצחת", היתה עלה תאנה לתמונות בצבעים זוהרים, שהציגו את אנשי הצוללת בפנים מטושטשות, כמה לוחמי שייטת 13 בקנים שלופים ועוד חיילי יחידה השומרים על הנמלים בפוזות למצלמה. מתחת לתמונה של חיילי הקומנדו הימי נכתב שהם עוברים קורס של 84 שבועות. חבל שלעיתון צורף באותו יום רק דגל ישראל ולא גם מחשבון. זה היה עוזר לקוראים לגלות כמה זה לעזאזל 84 שבועות – שנה ושמונה חודשים. אבל בדובר צה"ל מעדיפים לנפח מספרים, וב"ידיעות" מצייתים. בפעם הבאה שמערכת עיתון מתמסרת ככה, כדאי להלעיט אותה עם "קורס שנמשך 588 ימים", או שמא 14,112 שעות. הטור של יהושוע הותאם היטב לדף המסרים של מערכת הביטחון. "בחיל הים מדברים במונחים של קפיצת מדרגה", "היכולות הכי מתקדמות בעולם", "גוברת החשיבות לחיזוק הזרוע הימית", "מכפילת כוח", כמה ציטוטים של האלוף ועוד קשקושים ממוחזרים על יכולת המכה השנייה. כתבת התדמית נמשכה בתצלום נדוש של ספינות טילים בהפלגה ושל ספינת משמר שמרימה שפריץ במים, במיוחד עבור הצלם. אולי כדי להצדיק את הכותרת "צלילת היכרות", נדפסה עוד תמונה נדושה של אנשי שייטת 13 וצוללנים מאחורי פריסקופ, שהקורא לא הרגיש בעקבותיה שזכה להיכרות משמעותית ומעניינת איתם. את כל המידע הזה, כולל תצלומי צוללות, סטי"לים וקומנדו בווריאציות דומות, אפשר למצוא בשיטוט בסיסי ברחבי הרשת. ההבטחות לקוראים על צלילה מרתקת ובלעדית התגלו כחומר גלם לכתבה בעלון למתגייס. הכתבה הזאת היא שיבוט של המוני כתבות דומות שגדשו עיתונים מאז קום המדינה. השבט, אז כהיום, אוכל פמפלטים פטריוטיים מסוגה כאילו היו ארוחת מלכים ולא ערימת קליפות חסרות ערך תזונתי. אלא שמפת הדרכים השתנתה. העיתון של המדינה נחשף יותר ויותר כמכונת מניפולציות משוכללת, המזכירה את התינוק המפלצתי שהולידה, "ישראל היום". בניגוד לתינוק השלדוני, שהוגבל מלידתו למספר נתון וידוע של מלים, ערכים ומושא סגידה, ושכתבות מסוג "צה"ל מתחת למים" הן רק עדות למערכת העיכול התקינה שלו, "ידיעות אחרונות" שולף תוצרים מהסוג הזה כאקט ציני של חנופה זולה להמון ולראשיו. לא רק צה"ל משכשך מתחת למים העכורים הללו, אלא גם מערכת היחסים ההולכת ומאבדת חמצן ואור בין התקשורת למערכות ההון-שלטון.
article 82: 
אתה נדרש לסכם את המאמר הבא במשפט אחד.
"ברשות השידור לא יהיה קוד אתי חדש, לפחות לא בעשור הקרוב", כך העריכה השבוע השופטת בדימוס בלהה כהנא, יו"ר ועדת האתיקה ברשות השידור. כהנא, שנשאה דברים במסגרת כנס הרדיו "FM+", שנערך במרכז הבינתחומי בהרצליה, סיפרה על נסיונה בראשות ועדת האתיקה ועל התסכול המצטבר שלה ושל חבריה לוועדה לנוכח התנהלות מליאת רשות השידור והנהלתה. כהנא הזכירה כי חבר סגל בית-הספר לתקשורת במרכז הבינתחומי, ד"ר יובל קרניאל, היה לפניה יו"ר ועדת האתיקה ברשות השידור. קרניאל עמל על כתיבת קוד אתי חדש שיחליף את קוד נקדי, אולם קוד זה נגנז בסופו של דבר. "קיבלתי את התפקיד הזה ועמלתי על קוד חדש", אמרה כהנא, והוסיפה כי לצערה, גם על הקוד הזה "נסתם הגולל". "צר לי להגיד", הוסיפה, "אבל כנראה שפשוט נוח בסיטואציות המתאימות לבוא ולהגיד, אנחנו מסתמכים על קוד נקדי, ובסיטואציות המתאימות להגיד, קוד נקדי מיושן, ואז לחיות בלי שום קוד". כהנא סיפרה כי במסגרת עבודתה של ועדת האתיקה שבראשותה הוחלט בשלב הראשון לעדכן את הסעיף בקוד האתי הנוגע להבעת עמדה אישית בשידור הציבור, שכן הקוד הנוכחי, שנוסח לראשונה לפני שנות דור, אוסר כל הבעת דעה אישית. כהנא קישרה זאת לתוכניתה של קרן נויבך, שסבלה בשנה האחרונה מהתנכלויות ההנהלה. "קרן נויבך מביעה דעות, היא באה עם אגנדה משלה", הסבירה כהנא. "אנחנו חשבנו שאין בזה פסול. מה שחשוב הוא שיהיה איזון ומגוון בשידור הציבורי. כמו שיש תוכנית של נויבך שמביעה אגנדות מסוימות, מאוד חשוב שבשעות שידור עם האזנה כל-כך גדולה יהיו תוכניות נוספות שאותן יגישו אנשים מרבדים אחרים של החברה, שיביעו אגנדות אחרות". כהנא טענה שהגנה בתוקף על התוכנית של קרן נויבך והביעה חשש לעתיד התוכנית. "אותה הגנה מסתיימת ביום שהקדנציה שלי תסתיים", אמרה ,"ומן הסתם היא תסתיים בקרוב. אחרי שתוקם הממשלה אני מניחה שהמליאה הזו תפורק ותבוא מליאה חדשה. תנו לי להניח שהתוכנית הזו לא תמשיך להתקיים". לדברי כהנא, היא נלחמה להמשך שידור תוכניתה של נויבך לא משום שהיתה לה היכרות מוקדמת עם השדרנית או קשרי חברות עימה. "אגיד לכם יותר מזה", אמרה כהנא, "התכנים שהיא משדרת בתוכנית אפילו מעצבנים אותי. הגישה הכלכלית שהיא מביאה, אני חושבת שהיא הרת אסון". אולם, לדברי כהנא, בדיוק משום כך נלחמה על זכות הקיום של התוכנית. "אני חושבת ששידור ציבורי חייב להיות שידור שיביא את קולות כל רובדי החברה, ולא דווקא אותם רובדי החברה שאני נמנית עימם או אותן תיאוריות ותפיסות עולם שאני מאמינה בהן", אמרה. "יש לנו שידור ציבורי אחד ואין לנו ברירה אלא להילחם כדי שהשידור הזה יאפשר ביטוי לכל רובדי החברה הישראלית", הוסיפה כהנא. "לשמאל, למדינת תל-אביב, למתנחלים, לערבים, לחרדים, לתושבי פריפריה. לשידור הציבורי תפקיד עצום. הוא צריך לבטא את כל התפיסות החברתיות, את כל הבעיות החברתיות, את כל הביקורת של מגזרים בחברה. הוא אמור לשמש כלב שמירה של הדמוקרטיה. אני חושבת שאם יש מקום שחובה שיישאר חזק, זה המקום הזה". אלא שחרף מאמציה, כהנא מוצאת מעט מקום לתקווה ביחס לרשות השידור. "כישלון רודף כישלון", הגדירה כהנא את התקבלות עבודת הוועדה לאתיקה בראשותה. "אף החלטה שלנו לא אומצה על-ידי המליאה. אף לא אחת. נפגשנו עשרות מפגשים, קיבלנו המון החלטות, אף החלטה של ועדת האתיקה לא התקבלה עד היום". לדבריה, עצם קיומה של ועדת האתיקה מוטל כיום בספק. "כל יום יש לי טלפונים וסמסים מחברים שדי מיואשים ואומרים לי, למה להמשיך? אף החלטה שלנו לא מאושרת על-ידי המליאה". לא רק עתיד ועדת האתיקה של רשות השידור מוטל בספק, טוענת כהנא, אלא גם עתיד חופש הביטוי בשידורי הרשות. "לתחושתי", אמרה כהנא לבאי הכנס, "היום כמעט שאין תוכניות שאנשים מביעים דעה אישית. מה שאני שומעת מעיתונאים שפונים אלי, ואני מאוד זהירה בלשוני, מאוד ברור מה אפשר להגיד ומה אי-אפשר להגיד בשידור הציבורי היום. אנשים מאוד-מאוד מפחדים. ויש אלי לא מעט פניות מהרבה אנשים. אף אחד לא מוכן להיחשף. אף אחד מהם לא מוכן לדבר. הם מאוד חוששים". ברשות השידור לא התייחסו לביקורת החריפה של נציגת הציבור הבכירה ביחס לסתימת פיות, סחבת מכוונת וסיכול עבודת ועדת האתיקה, אולם מסרו תגובה שלפיה אחרי שגנזה את עבודתן של שתי ועדות, מתכננת הנהלת הרשות לעדכן את הקוד בעצמה: "מתוך החשיבות שרואה יו"ר רשות השידור, ד"ר אמיר גילת, בגיבוש קוד אתי מעודכן, הוא ביקש את אישור המליאה להקים ועדה מייעצת שתסייע למליאה במשימה זו. הוועדה הורכבה גם ממומחים חיצוניים ומחברי מליאה. כל החברים ידעו כי הדיונים שהם מקיימים יביאו לגיבוש המלצות למליאה, שכן אישור הקוד האתי הוא בסמכות המליאה. לאחר כמה דיווחים מעמיקים וממצים, החליטה המליאה באופן דמוקרטי לחלוטין לדחות את ההמלצות, ואין לכך כל קשר עם הצורך בעדכון קוד נקדי. בימים אלה שוקדת הנהלת הרשות על עדכונו. מליאת הרשות הקצתה להנהלה 60 יום להשלמת העדכון". סרטון הווידיאו: יו"ר ועדת האתיקה ברשות השידור, השופטת (בדימוס) בלהה כהנא, נושאת דברים במסגרת כנס הרדיו "FM+", שנערך בבית-הספר לתקשורת של המרכז הבינתחומי בהרצליה. 5.3.13 (צילום פוינט 2 פוינט - וידיומית).
article 83: 
אתה נדרש לסכם את המאמר הבא במשפט אחד.
חול המועד. חצי המדינה בחו"ל, החצי שנשאר כאן משתדל להעביר את הזמן בנעימים עם המשפחה, בין האירועים הפסטיבליים ומזג האוויר הבלתי נסבל, רחוק ככל האפשר מהחדשות. הרייטינג של החדשות יורד, ואפילו ידיעות על סקנדל ריגול חדש באמריקה, ולהבדיל, על משא-ומתן עם סוריה ועם חמאס, לא מצליחות להטריד את המנוחה. זו כנראה הסיבה שסיפור תקשורתי אחד חמק מן העין ולא זכה לתשומת הלב הראויה. לא הסיפור של ריצרד קווסט, הכתב הכלכלי האקסצנטרי במיוחד של סי.אן.אן שנתפס בנסיבות תמוהות ביותר בסנטרל פארק, עירום ועמוס חפצי מין, והדבר היחיד שהוא יכול לומר להגנתו היה שהוא לא ידע שאסור להסתובב בחלק זה של הפארק בשעת לילה מאוחרת; אלא תחקיר של ה"ניו-יורק טיימס" שחקר ומצא שבמהלך "המלחמה על הטרור" גייס הפנטגון כמה מהפרשנים המובילים שמילאו את שידורי הרשתות הגדולות, נתן להם מיני צופרים כמו תדריכים אישיים, טיולים מסובסדים וגישה למסמכים מסווגים, כדי שהפרשנויות שלהם יהיו אוהדות יותר לממשל. אכן, סנסציה גדולה. פרשנים מובילים לענייני צבא, בדרך כלל כאלה שהתואר "בדימ" או "במיל" מלווה את שמם, זוכים לתדרוכים ולשיחות עם יודעי דבר, לגישה לחומרים מסווגים, ואחר-כך מתייצבים באולפנים וברמז של חיוך בקצות השפתיים מודיעים, שהם כרגע דיברו עם מי שצריך, והם יודעים שכך וכך, וכל מי שחושב אחרת, טועה, ומה שחמור מכך, מטעה ומוליך שולל. ומסקנתם הנחרצת היא, שבמצב הנוכחי, שלא הכל הכי-הכי, צריך לתקוף ולחסל ולהשמיד ולרוצץ בכל מחיר, לא להסס ולא לברבר. ובקיצור, תנו לצבא לנצח, בלי בג"ץ ובלי בצלם. ומוסיף ה"ניו-יורק טיימס" באותו "תחקיר מקיף": "כוונת הממשל היתה להפוך את הפרשנים הצבאים לסוסים טרויאניים – כלים שנועדו לעצב את כיסוי המלחמה בטרור בערוצי הטלוויזיה והרדיו". וגנרל אמריקאי בדימוס שעבד כפרשן ברשת פוקס הודה: "ממשל בוש נהג כאילו רצה לתקוע יד בגב שלנו כדי להזיז לנו את הפה". למען האמת, קשה לדעת מה מביך יותר, הסיפור עצמו או הרצינות התהומית שבה "חושף" העיתון המכובד את המציאות הזאת. וכי מה חשבו כל גופי התקשורת שגייסו את הגנרלים בדימוס לאולפניהם ולטוריהם? בזכות מה גייסו אותם, בזכות שפתם העשירה ועולם הדימויים המרשים שלהם? בזכות תפיסת עולם עצמאית המסוגלת לראות את התמונה כולה והיכולת להנהיר אותה לציבור? אילו הביאו, למשל, אשה, אזרחית, פרופסורית להיסטוריה שחקרה מלחמות ומשברים בינלאומיים, או חוקרת אסלאם, או מי שעוסקת בחקר דפוסי ההתנהגות של הציבור – גברים, נשים, ילדים – במצבי לחץ מתמשכים והשפעת הטרור על חיי משפחה וקהילה, האם היא היתה זוכה לאותה הילת סמכותיות שלה זוכה כל גנרל חמור סבר שמתהדר בדלות לשונו ועושה אותה לדגל שהוא מניף כנגד "אנשי הרוח החתרנים, הלא פטריוטים" למיניהם? הם הביאו את הגנרלים בדימוס הללו דווקא בגלל הגישה הישירה שהם נהנים ממנה – גם לאחר פרישתם – למקורות הכוח והידיעות. וכי מה חשבו, שהם ינצלו את המקורות הללו, שאך לפני זמן קצר היו עצם מעצמותיהם, וייצאו נגדם? מה, הם לא קוראים עיתונים ישראליים ולא צופים בחדשות מהארץ? העיתונות האמריקאית נחשבת, ולא בלי סיבה, לנושאת הדגל של העיתונות החופשית, העצמאית, שלא עושה חשבון. וודוורד וברנסטיין כבר אמרנו? אבל לא במה שנוגע ל"אינטרסים הלאומיים החשובים באמת". כבר נאמר ונכתב לא מעט על כך שאת כל הדיווחים על פיגועי 11 בספטמבר הצליחה התקשורת האמריקאית כולה, בלי יוצא מן הכלל, להעביר בלי לצלם ולו טיפת דם אחת או קצה אלונקה ועליה גופה שחולצה מבין ההריסות – אפילו מפוקסלת ומטושטשת כראוי כדי לשמור על כבוד המת. היא מיהרה להכתיר את כל הצעדים שננקטו לאחר הפיגועים בלא אבחנה בתואר "המלחמה בטרור", סיסמה שכבר בה טבועה השקפת עולם מגובשת מאוד, בלי לפצות פה ולצפצף. ונדמה שהיא אפילו לא זקוקה לתדריכים מיוחדים לשם כך. רק מאוחר יותר, הרבה יותר, החלה להציץ פנימה ולחקור – אולי בכל זאת לא הכל כפי שאומרים. ומרגע שהחלו העיתונים בכך, איש לא יכול עוד לעצור בעדם. ולראיה, הביקורת מקיר לקיר כמעט על המלחמה בעיראק (על עצם המלחמה ועל מהלכיה והתנהלותה), הדיווחים על המתרחש בכלא גואנטנמו, ופרס פוליצר שהוענק ל"וושינגטון פוסט" על סדרת כתבות על הטיפול הניתן לחיילים הפצועים בעיראק. רשת פוקס ועשרות ערוצי הרדיו הימניים הרפובליקאיים ממשיכים להניף ברמה את דגל הפטריוטיזם המזויף ולתקוף את כל האחרים, אבל כמה אפשר כבר להתרגש מהם? לכל היותר יאמרו שהם לא פטריוטים. וגם זה נשמע מוכר.
article 84: 
אתה נדרש לסכם את המאמר הבא במשפט אחד.
חברות שבשליטת נוחי דנקנר שינו באורח בולט את דפוסי הפרסום שלהן ב"מעריב" ובאתר nrg מאז מכר דנקנר את השליטה בעיתון ובאתר לשלמה בן-צבי. דנקנר, השולט בתאגיד אי.די.בי, נתון אמנם בקשיים פיננסיים המאיימים על המשך החזקתו בתאגיד, אולם נהנה עדיין משליטה בחברות בעלות תקציבי פרסום מהמשמעותיים במשק הישראלי. בתקופה שבה שלט תאגיד אי.די.בי ב"מעריב", נהנו העיתון והאתר מתקציבי פרסום של חברות שבשליטת התאגיד, ובהן שופרסל, סלקום, כלל-ביטוח וישראייר. אולם לאחר העברת השליטה ב"מעריב" לבן-צבי ולחברת אחוזת-הירש בע"מ, ירד היקף הפרסום של החברות הללו עד כמעט לאפס. על-פי הערכת גורמים בשוק התקשורת, "מעריב" איבד כתוצאה מהמהלך של אי.די.בי מיליוני שקלים בשנה. היקף הפרסום ב"מעריב" של חברת שופרסל לבדה עמד, על-פי הערכת הגורמים, על 5-4 מיליון שקל בשנה. באי.די.בי מכחישים בתגובה כי מתקיים חרם מודעות על העיתון שהיה בבעלותם, ומוסיפים כי מאז שהסתלק דנקנר מהעיתון פורסמו מודעות של חברות בקבוצה בלפחות 24 תאריכים שונים, עד ל-23 בינואר 2013. אלא שמאז שדנקנר הסתלק מ"מעריב" עברו כבר כ-100 ימים. כמו כן דוברת הקבוצה לא טענה לפרסומי מודעות כלשהן בפברואר. בדיקה של כל עמודי "מעריב" מאז יום ראשון ה-3 בפברואר 2013 ועד היום, ה-20 בחודש, מעלה כי הודפסה רק מודעה אחת של סלקום, ביום חמישי שעבר, על פני עמוד שלם בקונטרס החדשות. ב"מעריב" לא פורסמה כל מודעה לרשת שופרסל בתקופה זו. המודעה מטעם סלקום פורסמה בחמישי שעבר גם ב"ידיעות אחרונות", אולם נוסף לכך פורסמו בתקופה המקבילה מודעות לרשת שופרסל על פני עוד 13 עמודים שלמים של העיתון ומוספיו (לא כולל "כלכליסט"). ב"ישראל היום" לא פורסמה המודעה לסלקום, אולם בתקופה המקבילה פורסמו מודעות לשופרסל על פני 9 עמודים שלמים. אם אכן הוחלט באי.די.בי להפסיק לפרסם בקבוצת "מעריב", הדבר מעלה שאלות קשות על כשרות שיקול הדעת של הדירקטוריונים בחברות האם והבת של התאגיד - אם בהחלטה שלא לפרסם בעת הנוכחית, אם בהחלטה שכן לפרסם בעת השליטה ב"מעריב" ואם בשתי ההחלטות גם יחד. הנהלת שופרסל, כמו חברות אחרות, מחויבת לטובת החברה והמשקיעים ואינה אמורה לפעול על-פי שיקולים זרים. במקרה הנוכחי קשה להבין את התנהלות החברות, המנוגדת, לכאורה, להיגיון עסקי. אפשרות אחת היא שהפרסום ב"מעריב" בתקופה שבה היה בשליטת אי.די.בי ודנקנר לא היה מוצדק מבחינה עסקית ונבע מהבעלות על כלי התקשורת. אם כך הדבר, הרי שמדובר בדרך עקיפה להזרמת כספים לעיתון, מעבר להזרמת הכספים הישירה של התאגיד ל"מעריב". אם כך הדבר, הרי שמבחינת החברות המפרסמות עצמן, מסעות הפרסום בעבר היו בזבוז כספים שלא לצורך. אפשרות אחרת היא שהפרסום בעבר היה מוצדק, שכן "מעריב" ואתרו עדיין זוכים לחשיפה שאינה ניתנת לביטול, ועל כן הפסקת הפרסום בעיתון ובאתר מאז העברת הבעלות מנוגדת להיגיון עסקי ומונעת ממניעים זרים (החשיפה לעיתון ירדה מעט בסקר TGI האחרון, אך אתר nrg עלה לאחרונה בשיעור החשיפה שלו במידה משמעותית). מכל מקום, קשה להאמין שיד המקרה הביאה לשינוי. בעבר טען מו"ל "הארץ" עמוס שוקן כי חברות בשליטת תאגיד אי.די.בי ובנק הפועלים (בתקופה שהבנק נוהל על-ידי בן דודו של נוחי דנקנר, דני דנקנר) הטילו חרם מודעות על העיתון כנקמה על סיקור שלילי של עסקיהם. בדיקה שנערכה עבור אתר זה העלתה כי יש דברים בגו. חברת סלקום הכחישה בזמנו כל שיקול זר בהחלטותיה לפרסם או לא לפרסם ב"הארץ". ב"מעריב" סירבו להגיב. משופרסל נמסר: "לא הופסקה שום פעילות פרסומית במעריב ואין כל שינוי במדיניות הפרסום שלנו".
article 85: 
אתה נדרש לסכם את המאמר הבא במשפט אחד.
נולד ב-9 ביולי 1944 בחיפה, לשרגא ושושנה. בשנים 1950–1962 למד בבית-הספר הריאלי בעיר. בשנים 1954–1962 שירת בחיל המודיעין, וחזר לשרת בו בשנים 1967–1969. בשנים 1964–1967 למד לתואר ראשון בשפה ובספרות ערביות ובהיסטוריה של המזרח התיכון באוניברסיטה העברית בירושלים. בשנים 1971–1976 למד לתואר שני ושלישי במדעי המזרח ובלשנות באוניברסיטת ברקלי בקליפורניה. עבודת הדוקטורט שלו עסקה בניתוח סוציו-בלשני של הניב הערבי המדובר בעזה. בתקפות שהותו בארה"ב השתתף באופן קבוע בפאנל בתוכנית World Press ב-PBS (1971–1975). ב-1976 חזר ארצה והחל לערוך ולהגיש את "יומן השבוע" בקול-ישראל ולשמש קריין חדשות. ב-1980 התמנה ליועץ התקשורת הראשון בשגרירות ישראל בקהיר. כעבור שנה החל לעבוד בקול-ישראל ככתב ופרשן לענייני ערבים. ב-1991 עזב את הרדיו והצטרף לעיתון "חדשות", שם היה כתב ופרשן לענייני ערבים עד 1993. באותן שנים שימש באותו תפקיד גם בערוץ 2 הנסיוני, שם גם הגיש את מהדורת החדשות "שמונה בערב". באותה תקופה היה גם יועצו של הנשיא עזר ויצמן, עד שהצטרף ב-1993 לחברת החדשות של ערוץ 2, שזה עתה הוקמה. בשנים 1993–2001 עבד בחברת החדשות כפרשן וכתב לענייני ערבים, ואחר-כך כתב, ערך והגיש במהדורת שישי של חדשות ערוץ 2, "אולפן שישי". ב-2008 עזב את משרת המגיש ועבר לדווח מוושינגטון. בעבודתו העיתונאית עוסק בעיקר בעולם הערבי. בין היתר סיקר ופירש את תהליך השלום עם מצרים, תהליך השלום עם ירדן, המגעים השונים עם הפלסטינים, מלחמת המפרץ ומלחמות לבנון הראשונה והשנייה. ריאיין מנהיגים ערבים שונים, וביניהם נשיאי מצרים סאדאת ומובראכ, מלך ירדן חוסיין ויו"ר הרשות הפלסטינית יאסר ערפאת. ב-4 בנובמבר 1995 דיווח משערי בית-החולים שאליו הובא ראש הממשלה יצחק רבין לאחר שנורה בידי מתנקש. לאחר שבישר על כך שרבין נפטר, אמר: "הרבה שנים אני במקצוע הזה, התקשורת, מעולם לא תיארתי לעצמי שאני אהיה זה שאבשר על כך". ב-2007 אמר העיתונאי נחום ברנע על רגע זה: "אהרן ברנע בכה, ועשה את ערוץ 2 לערוץ המוביל במדינה". ואכן, מנקודת זמן זו נטלו חדשות ערוץ 2 את ההובלה בסקרי הפופולריות מחדשות הערוץ הראשון. לימד לשון ערבית באוניברסיטת תל-אביב ולשון ערבית ועברית באוניברסיטה של קליפורניה. לימד גם בבית-הספר לתקשורת ועיתונות כותרת. גרוש ואב לשני ילדים, רעות ואור. "ללכת שבי", עם עמליה-ארגמן ברנע, מפגש עם צלאח תעאמרי, בכיר שבויי אש"ף שנתפס בידי ישראל במלחמת לבנון הראשונה, ואשתו דינה, מי שהיתה אשתו הראשונה של המלך חוסיין. הוצאת ידיעות-אחרונות, 1976. הספר תורגם לאנגלית וגרמנית ויצא לאור בניו-יורק, לונדון וגרמניה. כמו כן תורגם לערבית בישראל.
article 86: 
אתה נדרש לסכם את המאמר הבא במשפט אחד.
אנשים בכירים בליכוד, המתנגדים לתוכנית ההינתקות של אריאל שרון, תהו בשבועיים האחרונים עד כמה היתה התקשורת הישראלית ממררת את חייו לו, בנסיבות הקיימות, היה מחליט לא על נסיגה מרצועת עזה אלא על סיפוח מעלה-אדומים. רצו לומר, התקשורת מתעלמת מעננת החשדות הפליליים המרחפת מעל ראשו של שרון, ואינה כופרת בסמכותו המוסרית לקבל במצב זה הכרעות לאומיות גורליות, ובכך מוכיחה את הטענה ש"התקשורת שמאלנית" ומוטה בדיווחיה ובעמדותיה. התהייה במקומה ואין עליה תשובה משכנעת. העיתונות, מודפסת ואלקטרונית, עברה לסדר-היום על ההמלצה החמורה של פרקליטת המדינה להעמיד את שרון לדין על עבירות שוחד והפרת אמונים בגין המעורבות המיוחסת לו בעסקיו של הקבלן דוד אפל. היא אמנם דיווחה בהבלטה על טיוטת כתב-האישום שניסחה ארבל ועל ההתפתחויות שנבעו מכך, אבל את תפקידה השני - לגרות את הציבור לחשיבה, להציב לפניו דגם של התנהגות נאותה המצופה מראש הממשלה - היא הזניחה לחלוטין. העיתונאים, ברובם, נסחפו במהלך המדיני שחולל שרון, ובספין התקשורתי שיצרו עוזריו, והשכיחו את ממצאיה של חקירת המשטרה ואת המסקנה שהסיקה ממנה פרקליטת המדינה - שיש להעמיד את ראש הממשלה לדין. העיתונות התמסרה בקלות לטיעון שכל עוד לא הכריע היועץ המשפטי לממשלה בתיק, רשאי שרון להוסיף ולנהל את ענייני המדינה ללא מגבלה, ושכך ראוי לנהוג גם נוכח התיקים הנוספים הממתינים לו מעבר לפינה. זו עמדה נכונה במישור הפורמלי, אבל האם כך היתה התקשורת נוהגת לו שרון היה מחליט, בתקופה זו, על סיפוח שטחים? האם העיתונות, ברובה, לא היתה מרעישה שמים וארץ בנימוק שראש הממשלה איבד את מעמדו המוסרי לקבל החלטות הרות תוצאות, כל עוד לא בוררו עד תום החשדות והאישומים התלויים נגדו? גם האופן שבו סיקרה התקשורת בשבועיים האחרונים את מהלכיו של ראש הממשלה, החל מביקורו בוושינגטון, שבו החליף מכתבים והצהרות עם הנשיא בוש על תוכנית ההינתקות ומשמעותה, דרך צעדיו הפוליטיים להשגת רוב בממשלה, ועד למערכה שניהל למען תתקבל עמדתו במשאל - יצר עילה לטענה על הטיה, גם אם בלתי מודעת. התקשורת חיבקה את שרון על תוכנית ההינתקות, לא הציגה מספיק את פרצותיה וחולשותיה, ותארה במונחים של הישג מופלג את סיכומיו עם הנשיא בוש. אין הסבר להיסחפותם של רוב העיתונאים אחר תוכנית ההינתקות לבד מהטייתם האידיאולוגית. בכך שיחקה העיתונות לידיהם של מבקריה, הטוענים שהיא "שמאלנית" ושעמדותיה האידיאולוגיות קובעות את גישתה המקצועית. זהו הגיליון ה-50 של "העין השביעית". בינואר 96’, בגיליון הראשון, הבענו תקווה שכתב-העת יהיה מקום מפגש מעניין בין עיתונאים לבין עצמם ובינם לבין מושאי סיקורם. המאמץ הזה יימשך גם להבא. גיליון 50, מאי 2004
article 87: 
אתה נדרש לסכם את המאמר הבא במשפט אחד.
העיתונאית ליטל שמש, מגישה בערוץ 14, קיבלה 10,000 שקל כדי להצטלם לסרטונים של משרד ההסברה בראשות גלית דיסטל-אטבריאן. הסרטונים הופקו לקראת קיץ 2023 והיו מהיוזמות הלא-רבות שהמשרד הכושל הצליח לממש בזמן הקצר שבו עמדה בראשו דיסטל-אטבריאן: שני מונולוגים קצרים בשפה האנגלית שבאחד מהם נזפה שמש בעיתונות הזרה בעקבות מקרים של סיקור מעוות של מתקפות טרור פלסטיניות, ובאחר מתחה ביקורת על המוזיקאי רוגר ווטרס. במשרד ההסברה סירבו עד כה למסור כמה כסף קיבלה שמש עבור השתתפותה בסרטונים. הסכום נחשף כעת בזכות עתירה מינהלית שהגישה עמותת "הצלחה" נגד משרד ראש הממשלה והשרה לשעבר, לאחר שלא השיבו לבקשת חופש מידע ובכך עברו על הוראות חוק חופש המידע. המסמכים שנמסרו בעקבות העתירה כוללים את יומני הפגישות של השרה לשעבר ונתונים לגבי התקשרויות שערך המשרד עם גורמים חיצוניים. עולה מהם שדיסטל-אטבריאן שכרה את שמש בלי לערוך מכרז, ימים אחדים לאחר שקיימה עמה פגישה אישית. האפקט התקשורתי של הסרטונים לא היה בהכרח המסר ההסברתי: הוא עורר עיסוק ביקורתי בנכונות של עיתונאית להפר כללי אתיקה בסיסיים ולהפוך לפרזנטורית של משרד ממשלתי. בטור שפורסם באתרים "העין השביעית" ו"המקום הכי חם בגיהנום" הזכירה גלית הראלי את עברן המשותף של שמש ודיסטל-אטבריאן כמי שעבדו שכם אל שכם בערוץ 14 (בתקופה שבה כונה "ערוץ 20"), וציטטה רצף של סופרלטיבים הדדיים שהמטירו זו על זו במשדר שהגישו יחד: דיסטל-אטבריאן כינתה את שמש "יאחתי" (אחותי), ושמש בתגובה אמרה שהיא "מעריצה" ו"מעריכה" את שותפתה להנחיה, שהיא "אחת המבריקות, המוכשרות". "התחושות הדדיות", סיכמה דיסטל-אטבריאן. משרד ההסברה היה אחד משורה של לקוחות שרכשו את שירותיה של ליטל שמש בשנים האחרונות. ב"מקום הכי חם בגיהנום" הובאה רשימה של גופים ששילמו לעיתונאית ערוץ 14 עבור הנחיית אירועים, בהם כמה וכמה גופים ממשלתיים: משרד החינוך, משרד העלייה והקליטה, משרד התרבות, משטרת ישראל וצה"ל. התופעה של עיתונאים שמקבלים כסף עבור הנחיית טקסים ואירועים אינה חדשה, והיא נפוצה גם אצל גופי תקשורת ותיקים ומבוססים הרבה יותר מערוץ 14 – כולל חדשות 12, גוף החדשות החזק והמשפיע במדינה. במשך שנים, עיתונאים מוכרים אף קיבלו כסף כדי לשדר תעמולה ממשלתית סמויה שהוצגה כתוכן טלוויזיוני רגיל, ולעתים אף הוכרה כ"סוגה עילית" במסגרת מחויבויות התוכן של גופי השידור. תופעה זו נפסקה כמעט לגמרי בעקבות עתירה לבג"ץ שהתבססה על סדרת חשיפות של "העין השביעית". ליטל שמש היתה מוכנה לקחת צעד נוסף קדימה ולמכור את שמה, קולה ופרצופה עבור תשדירים רשמיים של גוף ממשלתי – ובלי להעמיד פנים שמדובר בתוכן עיתונאי. על רקע זה עולה שאלה מתבקשת: האם עיתונאית שמחלטרת בתעמולה ממשלתית היא הדמות המתאימה ביותר למתיחת ביקורת על הסטנדרטים המקצועיים של העיתונות הזרה, כפי שעשתה שמש באחד הסרטונים? שמש בחרה לא להשיב לשאלה הזאת או להתייחס בדרך כלשהי להתקשרות עם משרד ההסברה. "אתה מכיר מגיש בישראל שלא מנחה טקסים? כי אני לא", מסרה בתגובה לפניית "העין השביעית". השרה לשעבר דיסטל-אטבריאן, שמכהנת כיום כחברת-כנסת מטעם הליכוד, ביקשה להדגיש בשיחה עמה שהיא לא חברה אישית של שמש. "אנחנו מעולם לא הרמנו טלפון של מה-מי-מו ומה שלומך. מעולם", אמרה דיסטל-אטבריאן בשיחה עם "העין השביעית". "ליטל יש לה אנגלית מצוינת, יש לה נראות מצוינת, היא מעבירה מסרים יפהפה. והיא גם מקצועית". הח"כית הוסיפה שאינה זוכרת שאי פעם הגישה תוכנית משותפת עם שמש, וציינה שהתכוונה גם לשכור את שירותיה של במאית "שמאלנית", כהגדרתה, שעבדה איתה בעבר בתאגיד השידור הישראלי – התקשרות שאכן מופיעה במסמכי המשרד, אך בסופו של דבר לא יצאה לפועל עקב סגירתו בטרם עת. לדברי דיסטל-אטבריאן, היא בחרה בשמש כפרזנטורית משום שהייעוץ המשפטי לא אישר לה להופיע בסרטונים בעצמה. "היועצת המשפטית לא אישרה לי לעשות הסברה", היא טוענת. "היא לא אישרה לי לעמוד מול מצלמה ולדבר הסברה, ואני רציתי לעשות את זה. זה הסיפור. אבל זה סיפור שלא תיגעו בו. וזה פאקינג סיפור – איפה המשילות". על בסיס הכללים שחלים על שרים, ברור למה לא הרשו לך – כי זה פרסום עצמי. זה לקחת כסף ציבורי ולהקצות אותו לפרסום עצמי של פוליטיקאי, שמרוויח מזה גם באופן אישי. "אני יכולה להבין כששרת תחבורה (מירי רגב; א"ב) רוצה לעמוד מול מצלמה ולדבר על רפורמות התחבורה. אבל הסברה היא התוכן, זה שונה פה". בתור מומחית הסברה את אמורה לדעת שכשמסר מגיע מנציג רשמי של ממשלה, זה הרבה פחות אפקטיבי מאשר כשמגיע אדם פרטי, או איש מקצוע לא פוליטי, ומשמיע את אותו מסר בדיוק. "האמת שזה לא נכון, כי היתה פעם אחת שכן אישרו לי את זה, וזה עורר הרבה יותר הדים, וזה הקפיץ את ה-BDS. מה שליטל שמש עשתה היה כמו פוּק בשלולית – לא עבד". 34246-10-23 בנתונים המלאים שנמסרו לעמותת "הצלחה" ניתן לעיין כאן
article 88: 
אתה נדרש לסכם את המאמר הבא במשפט אחד.
זעם בתאגיד של עידן עופר, כיל, בעקבות ביטול השתתפותו של הסמנכ"ל הבכיר בפאנל יזמי אקלים, בכנס השנתי של המכון הישראלי לדמוקרטיה. בכיל טוענים שהמהלך אינו דמוקרטי ומהווה לא פחות מ"סתימת פיות". כנס "אלי הורביץ לכלכלה וחברה" שהתקיים בשבוע שבעבר נמשך כיומיים ואירח נבחרי ציבורי שונים, בהן השרה להגנת הסביבה תמר זנדברג (מרצ) ושרת האנרגיה קארין אלהרר (יש עתיד). המכון תכנן לשבץ את נציג החברה, הסמנכ"ל הבכיר נעם גולדשטיין, במושב סביבתי שבו משתתפות השרות, בפאנל לצד חברות שעוסקות באנרגיה מתחדשת והפחתת פליטות שעוסק ביזמות אקלים. אלא שאחרי הפרסום ב"שקוף", המכון חזר בו מהשיבוץ, יממה בלבד לפני יריית הפתיחה.  מעבר לאירוניה שבשיבוץ חברה מזהמת בשורה אחת עם חברות שכל יעודן הוא מיזמי אקלים, בכיל תכננו בפאנל להכשיר את פרויקט "סדום הירוקה", ולהציג אותו כפרויקט חיובי שהמפעל מקדם. המכתב ששלחו בכיל למכון הישראלי לדמוקרטיה, והגיע לידי "שקוף", חושף את תוכן הדברים המתוכננים: "השתתפותו (של גולדשטיין. י"ג) בפאנל העוסק ביזמות אקלים בשטח עולה בקנה אחד עם מעורבותו באחד מפרויקטי האנרגיה הירוקה הגדולים בארץ אם לא הגדול בהם", כתבו במכתב. "הפרויקט עתיר משאבים וזוכה להתעניינות חיובית מגורמי מקצוע וממשלות ברחבי העולם". אלא שתחקיר "שקוף" חשף כי המתווה הנוכחי של "סדום הירוקה" עלול לפגוע בסביבה באופן בלתי הפיך, וכן עלול לשמש פלטפורמה להפרת הסכמים מול המדינה בשווי מיליארדי שקלים.  למרות מאמצי כיל, המכון ביטל את השתתפות הסמנכ"ל. השינוי התקבל בכעס רב בחברה המזהמת: במכתב שהופנה גם למשרד להגנת הסביבה כתבו למכון כי הסיבה לביטול – חוסר תמיכת המשרד להגנת הסביבה בפרויקט "סדום הירוקה" – "תמוהה": "מתבקש לשאול האם המשרד להגנת הסביבה תומך בכל הפרויקטים של כל החברות המשתתפות בכנס?"  עוד הוסיפו כי "לצערנו, כשהדרה שכזו מגיעה מגוף שכולל את המילה דמוקרטיה בשמו שלו, האכזבה אף גבוהה יותר". בכיל סיימו את המכתב בטענות שהחברה היא המעסיק הגדול בנגב, "ובעצם הסתייגותכם מנציג החברה, למעשה הפכתם את אלפי עובדי החברה ללא לגיטימיים בעיניכם". המכתב מוען בין היתר גם ליושבי הראש של הכנס, פרופ קרנית פלוג ופרופ יוגין קנדל ולמנהלת הכנס, דפנה ניצן. זו האחרונה עבדה במשך כשני עשורים בהתאחדות התעשיינים, שם הכירו היטב את גולדשטיין, שכיהן בעבר בתפקידים שונים בהתאחדות. לפני כשש שנים ניצן הצטרפה למכון הישראלי לדמוקרטיה ובמכון מתגאים שהיא מובילה מטעמם ויחד עם הממשלה את פרויקט ההיערכות למשבר האקלים.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום לפני כשבועיים, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  מהמכון הישראלי לדמוקרטיה נמסר בתגובה: "ההתקפה האישית היא מכוערת ואינה מכבדת את תומכי שקוף. הטענות שעולות בכתבה הן מופרכות מיסודן, ואין ולא הייתה היכרות ארוכת שנים. "מזה כשש שנים דפנה אבירם ניצן משמשת כמנהלת מרכז ממשל וכלכלה במכון, אשר במסגרתו יזמה וקידמה את פרויקט ההיערכות למשבר האקלים, במטרה לגבש חזון למעבר לכלכלה דלת זיהום ומשגשגת עד 2050, תוך שיתוף פעולה רב-מגזרי וחוצה משרדים. הפרויקט, כמו כל תוצרי המכון, מבוסס על מחקר מהימן, עצמאי ומבוסס נתונים. כל ניסיון להציג אחרת את הדברים – הינו הכפשה ותו לא". 
article 89: 
אתה נדרש לסכם את המאמר הבא במשפט אחד.
ארגון "פרטיות ישראל" הגיש למפלגת "יש עתיד" דרישה רשמית כי יחדול מאיסוף מידע על בוחרים ללא הסכמתם ואף ימחוק כל מידע שנאסף בדרך זו. את הדרישה העלו בארגון לאחר שחשפנו ב"שקוף" כי המפלגה הציבה למועמדים בקלפיות בתל אביב תנאי לקבלתם לעבודה, לפיו עליהם לשלוח את פרטיהם של 10 מצביעים פוטנציאליים. הם נדרשו לשלוח שמות מלאים, טלפונים, כתובות ותעודות זהות. איסוף כזה אינו חוקי – בשבוע שעבר הרשות להגנת הפרטיות הבהירה למפלגות כי הזנת פרטים של אזרחים ללא הסכמתם, בייחוד אודות תמיכה במפלגה כזו או אחרת, מהווה הפרה של החוק להגנת הפרטיות. ״מפלגות רבות בתקופת הבחירות הנוכחית נוהרות למידע על מצביעים ומבקשות לסמן כמה שיותר בוחרים פוטנציאליים כתומכיהן", אמרה עו״ד נעמה מטרסו קרפל, מנכ״לית "פרטיות ישראל".  "טוב ייעשו המפלגות אם יפעלו לקבלת הסכמה חופשית ומדעת מבעלי המידע, ולא יעודדו פעילים למסור מידע על קרובים. אנחנו קוראים לציבור הרחב להיות ערניים יותר לנושא של איסוף מידע על עמדות פוליטיות, ולא למסור מידע על חברים או קרובים, ללא שאלו הסכימו לכך, תוך שהם מבינים את ההשלכות של מסירת המידע״. במסרון ששלחו נציגי המפלגה לכ-200 מועמדים לעבודה בקלפיות צורף טופס למילוי פרטיהם האישיים של כ-10 אנשים נוספים – ללא חובת אישורם או ידיעתם. בהודעה הובטח כי הפרטים לא יועברו למפלגה אלא לצורך "שיחות המרצה ביום הבחירות". הבקשה חריגה בייחוד משום שלא מדובר בעבודת שטח בקמפיין "יש עתיד" אלא בהשגחה על טוהר הבחירות. הנרשמים פועלים בקלפיות על מנת לוודא שההליך מתבצע כראוי וכי אין הטיה בספירת הקולות. "יש עתיד" מצטרפת למפלגות כמו "ימינה" ו"הליכוד" שנכנסו למירוץ לאיסוף פרטיהם של תומכים ותומכות פוטנציאליים. הנזק הטמון באיסוף כזה כבר נחשף: לפני כשנה דלף לרשת פרטיהם של כ-6.5 מיליון בעלי זכות בחירה – יחד עם כתובתם, מספר הטלפון שלהם, כתובת הדוא"ל ומקום הצבעתם.  יתרה מזאת, המידע שדלף כלל פירוט אודות מצבו האישי והרפואי של אדם המעוניין בהסעה אל הקלפי. נראה שאין מניעה שזה יקרה שוב – גם לקראת הבחירות הקרובות בסיעת "ימינה" מתכננים לאפשר לסמן באפליקציית אלקטור אם אדם צריך הנגשה ואילו בסיעת "הליכוד" פתחו את השערים למידע לכל דורש. כעת גם "יש עתיד" אוספת מידע על אזרחים ללא הסכמתם המפורשת. מהמפלגה נמסר: "יש עתיד נוהגת רק על פי הקבוע בחוק". (איך זה משפיע עליך) יכול להיות שחברה רחוקה שלך רוצה לעבוד בקלפי ותיתן את הפרטים שלך בתמורה. אולי היא אפילו תשאל אותך לפני – אבל לא בטוח שתדעי מה המשמעות. מכאן, מספר הטלפון שלך הכתובת והנטיה הפוליטית יכולים להגיע לידיים זרות ואף להתפרסם ברבים ולשמש גורמים בעלי אינטרסים. (מה עושים כדי שיתוקן) שלחו למפלגות מייל עם בקשה לדעת איזה מידע הן מחזיקות אודותיכם – הן מחויבות לענות על פי "זכות העיון". תוכלו לעשות זאת בקלות באמצעות הטפסים לדוגמה שנמצאים כאן ורשימת כתובות המייל של נציגי המפלגות – בקישור הזה. יחד נוכל לאותת להם שהנושא חשוב לאזרחים ואזרחיות רבים, שמעוניינים לדעת איזה מידע נאסף עליהם. 
article 90: 
אתה נדרש לסכם את המאמר הבא במשפט אחד.
רשות השידור במתכונתה הקיימת היא ארגון בלתי ניתן לניהול תקין. לאורך השנים נערמו בה עיוותים ועקמומיות והשתרשו מושגים בוטים של חוסר תקינות, עד שהיתה לארגון שאין עוד דרך לשנותו. אלו הן עובדות שרק היכולת להכיר בקיומן עשויה לספק קצה חוט לתוכניות מרחיקות הלכת לספק למדינת ישראל הדמוקרטית רדיו וטלוויזיה ציבוריים איכותיים ונקיים ללא רבב. איך בכל זאת ניתן לשמור על הארגון הזה, אפילו במצבו הבלתי נסבל הנוכחי? התשובה צריכה להיות: אנשי המקצוע. לפחות בתחום הזה, המקצועי, ידעו שם לשמור על רמה סבירה. סבירה, לא יותר. אלא שכאן מסתיימת לה הדרך. אני קורא באדיקות את פרטי ההתכתשות המשפטית בין אגודת העיתונאים בתל-אביב לבין האנשים שהם הדרג המנהל, נותן הטון, המנווט, ברשות השידור. עוקב - ומתקרב בצעדי ענק לתחושה של "הרמת ידיים". התפתח שם קרב עקוב מדם ממש על "שמם הטוב" של עיתונאים כמו זליג רבינוביץ, יוני בן-מנחם ומשה נסטלבאום. סוללת עורכי-הדין שמייצגים אותם (אגב, כמה זה עולה? ומי המממן?) מציפה את בית-המשפט בהצהרות, כתבי הגנה, כתבי אישום, שאלות, תשובות, בקיצור מיליוני מלים וטונות של נייר. רק מהניירת וממעגל המשתתפים במחזה המביש הזה האזרח עוד עלול להשתכנע שהמדובר באושיות ניהול והנהגה מקצועית. אנשים שבלעדיהם המעט שעוד נשאר יקרוס ויתמוטט. האזרח המבולבל קורא את כתבי זליג, יוני ומשה וחושב לעצמו, אלה הם שומרי הסף שלי בשידור שאני הבעלים שלו - השידור הציבורי. אלה האנשים שמופקדים על החובה לדווח דיווחי אמת. אלה בעלי הסמכות להתייצב מול אנשי המקצוע ולתבוע מהם יושר והגינות. אלה האנשים שכל מרצם מוקדש לעבודה המקצועית בתחומי הרדיו והטלוויזיה. אנשי מקצוע מהמעלה הראשונה שאין שום גורם בעולם שיפר את חלוקת הקשב שלהם (אמנע מהערות על רמת הנאמר שם בניירות. אמנע מנקיטת עמדה על רמת הארגומנטציה של האנשים הללו). אלא אם... אלא אם כל פרטי הפרטים, כל העובדות, כל המסמכים, שאגודת העיתונאים התל-אביבית מניחה בפני בית-המשפט הם שקריים, מעוותים, לא היו ולא נבראו ומפתחים תשתית נוראה ומסוכנת של עוולה. יכול להיות ש"נטפלים" אל האנשים הללו? אם כך הם פני הדברים, נירתם כולנו לעמוד כחומה בצורה כדי להחזיר לזליג, יוני ומשה את היכולת להתמקד בעבודתם המקצועית הכה חשובה. יש שם מישהו שמסוגל לעשות סוף לסאגה הזו? מנשה רז היה עיתונאי בכיר ברשות השידור
article 91: 
אתה נדרש לסכם את המאמר הבא במשפט אחד.
זה תקופה ארוכה שהתקשורת הישראלית משתנה. גופים חדשים רבים התווספו לתחום התקשורתי, שהלך והתמסחר. יחד עם ריבוי הגופים – רבו גם האינטרסים. "העין השביעית" מגיש לקוראיו תרשים זה כדי שישמש מפה לארץ הלא־מספיק ידועה עדיין של התקשורת במדינת ישראל. התרשים מאפשר לזהות את הבעלויות הצולבות של בעלי הון על כלי תקשורת בארץ ובעולם, את האינטרסים הצולבים של בעלי הון המחזיקים בגופי תקשורת מחד ובחברות מסחריות מאידך, ואת הריכוזיות השולטת בשוק התקשורת – כמו גם במשק הישראלי כולו. שלל הצורות והקווים שיוצרים את התרשים אינם באים לבקר, או אפילו לפרש, את התקשורת הישראלית, אלא לשמש כלי עזר לכל אחד מצרכניה כדי שיוכל ליצור לעצמו תמונת מצב מושכלת על המתרחש בה, להביט בה בצורה שקופה יותר, אמיתית יותר. להורדת המפה כקובץ PDF / להורדת המפה כקובץ JPG גיליון 65, נובמבר 2006
article 92: 
אתה נדרש לסכם את המאמר הבא במשפט אחד.
דובר צה"ל דניאל הגרי קיים הבוקר תדרוך לתקשורת, בו התייחס באופן מפורט ונרחב לפיצוץ הקטלני בבית החולים בעזה שאירע אמש בסביבות השעה 18:00. הדובר הציג במהלך התדרוך, שהתקיים באנגלית וכלל שאלות, פרטים שונים מתוך הבדיקות שבוצעו על ידי צה"ל בקשר לסיבות שהובילו לפיצוץ עתיר הנפגעים. הדובר הקריא בתרגום לאנגלית מתוך תמלול ההקלטה וכן הראה מפה של שיגורים כושלים של החמאס והגיהאד האיסלאמי שאירעו מאז תחילת המלחמה. במהלך התדרוך נשאל דובר צה"ל על ידי נציגי התקשורת הזרה האם יאפשרו כניסת עיתונאים לעזה (בפרט בהקשר של אירוע הפיצוץ בבית החולים) ומסר כי כרגע ישנם, ככל הידוע, מספר עיתונאים ברצועה. עוד אמר כי החמאס סגר את האיזור ואינו מאפשר גישה, אך הציע לתקשורת הזרה להגיע לאיזור ולאסוף ראיות בשטח בקשר לסיבת הפיצוץ. לשאלת "העין השביעית" נמסר כי לא תתאפשר בשלב זה כניסת עיתונאים זרים או ישראלים לרצועה, מהצד הישראלי – גם אם יבקשו לעשות זאת על אחריותם. בסמוך להצהרת הדובר, לתדרוך שמסר ולשאלות שנשאלו, הופצו לכתבים חומרים שונים הנוגעים לאירוע ולבחינתו. כך למשל נשלחו לעיתונאים תמלול הצהרת הדובר, תמלול והקלטת השיחה שיורטה ועסקה בשיגור הכושל שביצע ארגון הטרור הגיהאד האיסלאמי על בית החולים. עוד צורפו סיכום של ניתוח ויזואלי של תחקיר חיל האוויר ותצלום מתוך מערכת זיהוי השיגורים הצה"לית. עם זאת, מסמך התחקיר הצה"לי עצמו או חלקים ממנו, לא נמסרו ולשאלת "העין השביעית" הובהר כי לא יימסר. "כלי תקשורת רבים דיווחו מיד את הטענות חסרות הבסיס של ארגון הטרור חמאס. אלו היו שקרים שהוא הפיץ", מסר הדובר, "ארצה להבהיר: זה בלתי אפשרי לדעת מהר כל כך מה קרה, כפי שחמאס טענו שידעו. זה היה צריך להיות דגל אדום ראשוני בשבילכם". כלי תקשורת רבים אכן מיהרו לדווח על טענות החמאס, ונקלעו למבוכה בעקבות טענות צה"ל. כך למשל ה"ניו יורק טיימס" דיווח בבוקר כי "תקיפה ישראלית של בית חולים הרגה מאות, לטענת הפלסטינים". בצהריים דיווח כי "הישראלים והפלסטינים מאשימים זה את זה בפיצוץ בבית החולים" ובהמשך דיווח על "מאות הרוגים בפיצוץ בבית החולים" וכי "אף אחת מטענות הצדדים לא ניתנת לאימות מיידי בשלב זה". עוד קודם לפיצוץ בבית החולים התגלעה מחלוקת סביב פיצוץ ברחוב סלאח א-דין, אחד מנתיבי הפינוי של תושבים עזתים לדרום הרצועה. בעוד בחמאס האשימו את ישראל בהפצצת שיירה אזרחית וטענו ל-70 הרוגים, גולשים שניתחו את צילום התקרית קבעו כי מדובר בפצצה שהוטמנה בקרקע, ככל הנראה על-ידי חמאס המעוניין למנוע את הפינוי. במקרה זה, העימות התרחש ברשתות החברתיות, שכן התקשורת הישראלית, וככל הנראה גם הגורמים הרשמיים, לא התייחסו לאירוע בהרחבה – או בכלל. 
article 93: 
אתה נדרש לסכם את המאמר הבא במשפט אחד.
בשבוע שעבר התפרסם באתר ynet ראיון שערך בוושינגטון הכתב הבכיר אטילה שומפלבי עם אשת העסקים קרלי פיורינה, לשעבר מנכ"ל חברת הענק HP. הראיון פורסם במדור הכלכלה של ynet ונראה כתוכן מערכתי לכל דבר, אך בפועל נעשה בעקבות יוזמה של מחלקת השיווק במרכז ללימודים אקדמיים ותוך שיתוף פעולה עימה. על אף שהראיון עוסק בקריירה ועסקים, מי שהוטס לוושינגטון וביצע אותו אינו כתב חינוך או כלכלה, אלא כתב פוליטי-מדיני; על אף שלאשת העסקים ניסיון נרחב ודעות מגובשות בשלל תחומים, הראיון התמקד בנושא הקריירה ובשאלה כיצד להתקדם בעולם העסקים; וחרף העובדה שכהונתה ב-HP היתה שנויה במחלוקת (הוכרחה להתפטר על-ידי דירקטוריון החברה, כיכבה ברשימות עיתונאיות של "המנכ"לים הגרועים אי-פעם" וכשלה גם בניסיון לפתח קריירה פוליטית), היא מוצגת לגולשי ynet כ"גורו עסקית" בעלת "הישגים עסקיים יוצאי דופן". בגוף הכתבה טמון רמז לטבעו האמיתי של הראיון. באחד המשפטים בפסקה הפותחת נכתב כי הראיון הוענק "ל-ynet בשיתוף המרכז ללימודים אקדמיים". רמז נוסף אפשר למצוא במודעות הענק למכללה שמעטרות את עמוד ynet שבו מופיע הראיון, ומקדמות אף הן את העצות העסקיות שהעניקה פיורינה לתלמידי המכללה. זאת ועוד, בערוץ היוטיוב של המכללה הפרטית מופיעה גרסה ארוכה יותר של הראיון. בעוד שהראיון ב-ynet נפתח בדברי הקדמה וברכה מפי שומפלבי לגולשי האתר, הגרסה שבערוץ המכללה הנפתחת בדברי ברכה שהקליט העיתונאי במיוחד עבור תלמידי המרכז ללימודים אקדמיים. לדברי שמואל רוזנבלום, דובר המרכז ללימודים אקדמיים, מדובר בראיון ראשון מני כמה שמתוכננים במסגרת שיתוף הפעולה עם ynet, שיתוף פעולה שנוצר ביוזמת המכללה. רוזנבלום מסביר כי למכללה יש רצון להעניק לסטודנטים שלה, מעבר למחויבות האקדמית לפי דרישות המל"ג, גם הצצות לעולם העסקים המעשי. במסגרת זו עלה הרעיון לאפשר להם לקבל עצות מעשיות מאנשי עסקים בולטים (אגב, השאלה הראשונה של שומפלבי היא אם לבחור ב"כסף קל" או בלימודים אקדמיים). נראה, אם כן, שלפנינו דוגמה נוספת לאופן שבו אתר ynet תחת העורך הראשי ערן טיפנברון מאפשר לגורמים מסחריים לחדור אל המערכת. מה שנחזה כראיון עיתונאי עם אשת עסקים מתפקד במקביל גם כפרסומת למכללה פרטית. "אנשים נוטים להתחלק לשניים: יש אנשים שרואים מגבלות בכל מצב ויש אנשים שרואים אפשרויות בכל מצב. והאנשים שרואים אפשרויות במצבים, דבר שבא בדרך כלל עם אופטימיות ונמרצות, הם ישיגו יותר", אמרה פיורינה לשומפלבי בתחילת הראיון. "בכל עבודה שאתה מקבל, יהיו אילוצים ומגבלות ויש אנשים שיסתכלו על עבודה מסוימת ויגידו, אני לא יכול לעשות את זה, אף אחד לא נותן לי לעשות את זה, ויש אנשים אחרים אומרים, אבל אני כן אוכל לעשות את זה, ואני יכולה לנסות את זה [...]". גם מערכות חדשות ועיתונאים ניצבים יום-יום בפני אילוצים ומגבלות; מחסור בתקציבים מחד ומחויבויות מקצועיות ואתיות מאידך. יהיו מערכות חדשות ועיתונאים שיסתכלו על האילוצים התקציביים והמגבלות האתיות ויגידו שהם אינם יכולים למכור את שמם הטוב ואת האינטגריטי המקצועי שלהם עבור "שיתוף פעולה מסחרי". לעומת זאת יהיו מערכות חדשות ועיתונאים אופטימיים ונמרצים שינסו בכל זאת למצוא את הדרך לפרוץ את האילוצים ולהגמיש את המגבלות. באתר ynet נמנעו מלהשיב לפניית "העין השביעית" והסתפקו ב"אין תגובה". בין היתר לא ענו באתר לשאלות מי מימן את נסיעתו של הכתב ואת הפקת הראיון, מי קבע מה יהיה נושא הראיון ומי ניסח את השאלות שהופנו לאשת העסקים.
article 94: 
אתה נדרש לסכם את המאמר הבא במשפט אחד.
הישגים יפים רשמה לזכותה העיתונות הישראלית בשבועות האחרונים: תחקירו של יואב יצחק על תשלומי הסתר החודשיים שקיבל הנשיא עזר ויצמן זכה לאישור מלא בחקירת המשטרה; הממצאים של צוות התחקירנים של "ידיעות אחרונות", בראשות מוטי גילת, שחשף את קשריהם הבעייתיים של בני הזוג נתניהו עם ספק שירותי התחזוקה אבנר עמדי ואת התלונות על הטרדות מיניות של השר יצחק מרדכי, הובילו את המשטרה להמליץ על העמדת החשודים לדין. אין אלה הישגים של מה בכך: המלאכה העיתונאית מטבעה אינה מסוגלת, ברוב המקרים, לתרגם את גילוייה לשפה של ראיות עמידות בבית-משפט. כך הדבר לא פעם בבירור בדיעבד של תביעות דיבה, וכך, קל וחומר, בתחקירים יזומים. התופעות שחשפו העיתונאים -החוקרים בשלושת המקרים שיקפו, לכאורה, חשד להתנהגות עבריינית שהניעה את המשטרה ללכת בעקבותיהם. ודוק: לא המשטרה גילתה את החשדות אלא עיתונאים, ואלה הישגים מקצועיים ממדרגה ראשונה. ובכל זאת יש קוצים באליות הללו. העיתונאים הנוגעים בדבר לא הסתפקו בעצם חשיפות אלא גילו להיטות-יתר להפוך אותן לתוצאות פוליטיות מהדהדות. יואב יצחק קרא לנשיא ויצמן להתפטר ואף ניבא כי כך יהיה, ואילו מוטי גילת לא הרפה מבני הזוג נתניהו ורתם את עיתונו לניהול מסע תקשורתי נמרץ נגדם. לא זו בלבד, אלא שחקירת המשטרה עצמה החלה בשל נתונים שהעביר לה גילת והתבססה עליהם. גם בפרשת ההטרדות המיניות המיוחסות ליצחק מרדכי לא הסתפק העיתון בעצם חשיפת החשדות: כתבים שלו היו מעורבים במסע שכנוע שנועד להשפיע על נשים שהוטרדו על-ידי מרדכי לתרגם את חוויותיהן הקשות לתלונות רשמיות במשטרה. אחת מתחקירניות העיתון אף ליוותה את אחת המתלוננות לתחנת המשטרה ונכחה במעמד שבו נרשמה תלונתה. זו התנהגות עיתונאית שאינה מובנת מאליה. בצד ההבנה שניתן לגלות ליצר העיתונאי להפוך סקופ להתפתחות מעשית, במיוחד כשהיא גם דרמטית מאוד, ובצד הנטייה האזרחית המקננת אצל כל אדם ישר למצות את הדין עם מי שנתפס כעושה עוול - ישנם גם שיקולים הפוכים: לעיתונות תפקיד מוגדר: לחשוף עובדות, להשקיף על המאורעות, לפרש אותם. אין תפקידה להתערב בפועל בהתרחשויות ולעצב אותן. עיתונות, גם כשהיא דעתנית ומעורבת, אמורה לשמור על ריחוק מסוים ממושאי סיקורה, אחרת היא מועדת להיות מוטה ולאבד את אמינותה. בעבר, רוב העיתונים בארץ היו מפלגתיים; הם לא נהנו ממעמד מקצועי מכובד. בגלל ההטיה הגלומה בעצם קיומם נחשבו העיתונים האלה לבטאונים-מטעם, שניתן אמנם לקרוא בהם את דבר התנועה אבל אין לסמוך על דיווחיהם. זו היתה אחת הסיבות להיעלמותם מנוף התקשורת. לעיתונות מגויסת, גם למטרות נעלות כמו חשיפת שחיתויות של אנשי ציבור, אורבת סכנה דומה כשהיא חוצה את הגבול. תפקידה לחשוף, להציג את ממצאיה ולהשקיף מן הצד על הדרך שבה החברה ורשויותיה המוסמכות מטפלות בהם. גיליון 26, מאי 2000
article 95: 
אתה נדרש לסכם את המאמר הבא במשפט אחד.
סכסוך העבודה שהחל לפני כחצי שנה ב"מקור ראשון" לבש אופי יוצא דופן עת רוב בכירי העיתון – עורכים, כתבים ופרילנסרים – התאגדו יחדיו במטרה לתבוע את פירוקו. עילת המאבק היתה אי-תשלום משכורת נובמבר 2007, עיכוב והעברה חלקית של משכורות אחרות, אי-תשלום דמי הבראה לשנת 2008 ואי-העברה של חלקה של הנהלת העיתון בתשלומי קרנות ההשתלמות והפנסיה, זאת אף שכספים נגבו ממשכורות העובדים. נסיונות הידברות עם הנהלת העיתון נכשלו, וכחמישים מהעובדים שהתאגדו, ובהם גם העורכים הראשיים אמנון לורד ואורי אליצור, תבעו מבית-המשפט המחוזי בתל-אביב שיכריז על פירוק העיתון בשל חובותיו לעובדים. בבקשת הפירוק נכתב: "עובדי העיתון אשר הסכימו לקיצוץ בשכרם [...] איבדו כל אמון בעיתון וביכולתו לשלם את חובותיו כלפיהם [...] לאור חשיבותו הציבורית של העיתון, נאמנותם ומסירותם, הבליגו העובדים במשך שנה על סדרת הלנות שכר, ההתעמרויות והפרות החוק לכאורה ביחסם של הבעלים אליהם. אולם כעת, על רקע אי-תשלום משכורת בפעם השנייה בטווח של שנה אחת [...] הגיעו העובדים למסקנה כי בעליו הנוכחיים של העיתון אינם יכולים לעמוד עוד בפרעון חובותיו [...] לפיכך יטענו המבקשים כי יש להורות על פירוק החברה". כשנודע לבן-צבי על ההתארגנות של בכירי העיתון, הוא נכנס למשרדו של אליצור והודיע לו על כוונתו לפטר אותו. בסופו של דבר הוחזר אליצור לעבודתו והנהלת העיתון הגיעה לפשרה עם העובדים, שיוצגו על-ידי עו"ד אפרת דויטש. במסגרת הפשרה התחייבה ההנהלה להחזיר את חובותיה לעובדים בפריסת תשלומים, וכמו כן לא לעכב תשלומים בעתיד. בחודשים שעברו מאז הושגה הפשרה נראה כי ההסכם מתקיים, אולם פרילנסרים שאינם כלולים בו מדווחים עדיין על אי-תשלומים או עיכובם. נחום פצניק, ממקימי כתב-העת לשירה "משיב הרוח", היה כתב לענייני אקולוגיה ב"מקור ראשון". כיום הוא כותב ב-ynet ומעביר סדנאות צחוק. "פרילנס הוא תמיד הדיוטא התחתונה. אנחנו העובדים הזרים של העיתונות. עזבתי כי לא שילמו לי כסף. הכי פשוט. זה לא גמ"ח, נכון? עדיין חייבים לי כסף. הם ציפו כמובן שאמשיך לכתוב ללא תשלום, והיו כאלה שהמשיכו ולא קיבלו תשלום, אבל אני לא הסכמתי". * * * * * משקיעים חדשים השתלטו על העיתון "מקור ראשון", העורך הראשי הוחלף, המצב הכלכלי מדורדר, סכסוך עובדים זה עתה נפתר, הרפתקת אינטרנט חדשה בפתח, והמאבק על דמותו של העיתון מתלהט: האם זהות המשקיעים וההעדפות השיווקיות יובילו להקצנה וסגירות? לכתבה המלאה>>
article 96: 
אתה נדרש לסכם את המאמר הבא במשפט אחד.
הפצצה המתקתקת שנקראת "דיג מכמורת" לא מדאיגה את הממשלה. לפני ארבעה חודשים אמרו במשרד החקלאות שיקדמו במהירות מהלך כדי להתקין בכל ספינה כזאת מכשירי איכון, כדי לדעת את מיקומה בכל רגע נתון. מה השתנה מאז? לא הרבה למרבה הצער. מהו דייג מכמורת? מדובר בשיטה שבה ספינה גוררת רשת על גבי קרקעית הים ולוכדת את בעלי החיים הנקרים בדרכה. כיום אין דרך לדעת היכן ספינות המכמורת דגות, בהיעדר מכשירי איכון המאותתים על מיקומן. כך, לא ניתן לדעת אם הן דגות באזורים אסורים לדיג, נכנסות לשטחי אש צבאיים, וגרוע מכל – אם הן נמצאות סמוך מדי לתשתית הגז.  החברה להגנת הטבע ומשרד האנרגיה מגדירים את הנזקים שיכולים להתרחש במקרה שבו ספינת מכמורת תפגע בקווי תשתית הגז כ"חמורים ביותר". לפי המשרד, 19 ספינות המכמורת חולפות על פני קווי תשתית אלו יותר מ-150 פעמים בשנה. בתגובה לכתבה הקודמת שפרסמנו בנושא טענו במשרד החקלאות כי הם מצפים שתוך "מספר חודשים תהיה טיוטה (לקידום איכון ספינות)", וכי "סוכם על הנעת מהלך תיקון הפקודה והתקנות בהיבט איכון הספינות, כבר בשבועות הקרובים". ארבעה חודשים אחרי, במשרד החקלאות אומרים: "אנו מכינים טיוטת תקנות שנרצה להגיש למושב החורף של הכנסת (כלומר אחרי החגים)", וכי העבירו "טיוטת תקנות בנושא גרירת רשתות מכמורת בקרבת תשתיות גז ונפט לעיון משרד האנרגיה". אם אכן טיוטת התקנות תוגש אחרי החגים, יהיה מדובר בכשנה וחצי אחרי הצעת החוק הראשונית שהגיש ח"כ מיקי לוי בנושא. ההצעה, שנפלה אז, נועדה להסדיר את הנושא בשני אפיקים עיקריים: איסור דיג מכמורת על קווי גז מצד אחד, וחיוב ספינות הדיג בהטמעה של אמצעי איכון לווייניים מצד שני. בשיטת דיג המכמורת, הספינה גוררת רשת על גבי קרקעית הים ולוכדת את בעלי החיים הנקרים בדרכה. לוחיות מתכת שומרות על הרשת פתוחה במהלך הגרירה, וכבלי הקרקעית שמחוברים לרשת נגררים בקרקעית הים וחורצים את החול כמו מחרשה בשדה. לפי מחקר שפורסם במגזין Nature, שיטת דיג המכמורת גורמת לפליטות פחמן דו-חמצני בסדר גודל דומה לזה של כל מגזר התעופה העולמי. מעבר לאסון הפוטנציאלי שדיג המכמורת יכול להמית על אזרחי ישראל אם יפגע בתשתיות הגז, שיטה זו גובה מאיתנו מחיר כבד כבר היום: לפי מחקר שפורסם במגזין Nature בפברואר האחרון, חרישת קרקעית הים בשיטת דיג המכמורת מגבירה את הפליטות ממשקעים ימיים, שמהווים את המאגר הגדול ביותר בעולם של פחמן דו-חמצני. המחקר קובע ששיטת דיג זו גורמת לפליטות פחמן דו-חמצני בסדר גודל דומה לזה של כל מגזר התעופה העולמי. לפי החברה להגנת הטבע, דיג המכמורת מצוי למעשה בקונפליקט עם כל השימושים האחרים בים, לרבות שיטות דיג אחרות, תשתיות ימיות ושמורות טבע. בארגון הסביבה מצביעים גם על תרומתה הזניחה למשק ומעריכים כי 80% משלל המכמורת הוא "שלל לוואי" של דגיגים צעירים, מינים לא מסחריים ומינים מוגנים – המושלכים מתים בחזרה לים. לצד תרומתה הזניחה למשק, פגיעתה של שיטת הדיג בהתחדשות הדגה ובשאר הדייגים בישראל אדירה. לפי הערכה של חברת הייעוץ TASC, הנזק המשקי מדיג המכמורת מגיע לכ-860 מיליון שקלים (על פני 20 שנה). אם לא די בכך, ספינות דיג המכמורת זוכות להטבה משמעותית מרשות המיסים – החזר מקסימלי (69%) על הסולר המשמש להנעת הספינות. הטבה זו ניתנה לספינות המכמורת בשנת 2005 על ידי שר האוצר בזמנו – בנימין נתניהו. דוח הבנק העולמי מציין לרעה את הסובסידיה על הדלק לספינות הדיג (בישראל – 69% החזר על הסולר). הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. דוח הבנק העולמי מציין לרעה את הסובסידיה על הדלק לספינות הדיג, המאפשרת את המשך דיג בתנאים לא כלכליים. הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. במצב של דילול בכמות הדגים, הסובסידיה מאפשרת לספינות לשוט למשך זמן ממושך יותר, ובכך למנוע את התחדשות הדגה. בשורה התחתונה: הממשלה לוקחת את הכסף שלנו כדי לממן את הפגיעה בים ואת החרפת משבר האקלים, שמסכן את העתיד של כולנו. הצעת החוק של ח"כ לוי מלפני כשנה וחצי נפלה לאחר התנגדות של משרד החקלאות, שטען כי נדרשת עוד עבודת מטה בנושא. בדיון על הצעת החוק של ח"כ לוי טען המשרד כי "אין אנו רואים מקום לאישור הצעת חוק פרטית בעוד הממשלה מבצעת את המהלך בדרך המלך, ותוך שימת דגש לכלל המשתנים בהיבטים הראויים", אמרו במשרד והדגישו כי "יש לסיים את עבודת המטה הפנים-משרדית והבין-משרדית, הבוחנת את כלל ההיבטים הקשורים בקידום מהלך זה". עבודת מטה רצינית ומעמיקה היא עניין חשוב, אך האם הגיוני שתיקח כשנה וחצי? כאמור גם כעת המשרד טוען שעדיין עובדים על טיוטת התקנות, וכל שנשאר לקוות הוא שאחת מ-19 ספינות המכמורת שחולפות על פני קווי תשתית אלו למעלה מ-150 פעמים בשנה לא תפגע באחד מהם, ותגרום לאסון הימי הבא. הכתובת כבר על הקיר. 
article 97: 
אתה נדרש לסכם את המאמר הבא במשפט אחד.
קשה למצוא אנשים בישראל שלא נתקלו בשם "הרבלייף". החברה, שעוסקת בפיתוח ושיווק של תוספי תזונה, פועלת בישראל זה שנים ארוכות באמצעות רשת מסועפת של סוכני שטח במה שמכונה "שיווק רב-שכבתי" או "שיווק רשתי". במסגרת הרשת, סוכנים מגייסים סוכנים שמגייסים סוכנים, וכל שכבה שכזו זוכה לתמלוגים מהמכירות של השכבה שמתחתיה. ישראל אינה המדינה היחידה שהחברה פועלת בה. למעשה הרבלייף פועלת ב-81 מדינות שבהן נמכרים מוצרי החברה על-ידי לא פחות מ-2 מיליון סוכני שטח. ב-ynet החליטו שהפופולריות של הרבלייף מצדיקה כתבה מיוחדת. כל-כך מיוחדת הכתבה שהאתר שלח כתב למטה החברה בלוס-אנגלס (החברה אינה אמריקאית, אלא רשומה באיי קיימן), כדי להתרשם מתהליך הייצור המשוכלל של מוצרי החברה. מרשים. מה שפחות מרשים הוא כל השאר. כתב ynet, גיל נוה, כותב בכתבתו: "בתחילת השנה הצטרפתי לקבוצת עיתונאים ישראלים כאורח החברה במטה שלה בלוס-אנגלס, במרכזים השונים של החברה ברחבי העיר ובמרכז הפיתוח והמפעל הראשי בקליפורניה". משמעות מלות הקוד "אורח החברה" היא אחת: לא ynet ולא הכתב שילמו עבור התענוג – הוא מומן בחלקו או במלואו על-ידי החברה המארחת. בסדר, לא קרה כלום. אמנם פרקטיקה זו אינה פסגת האתיקה העיתונאית הרצויה, אבל היא מקובלת זה שנים, לא רק ב-ynet, אלא גם בגופי תקשורת אחרים (גם כותב שורות אלו היה "אורח" של חברות מסחריות במהלך הקריירה שלו). הבעיה מתחילה כאשר הכתב מרגיש מחויבות לגוף ששילם אלפי דולרים כדי להטיסו לצד השני של העולם, ואין דוגמה טובה יותר לבעייתיות הזו מכתבתו של נוה. נוה מאוד מתרשם ממה שהוא שומע בהרבלייף: על "השליטה המוחלטת על כל השלבים האפשריים של המוצר", על הדאגה לאיכות הסביבה בעת הפקתו, על הבקרה הטכנולוגית המתמדת ועוד. נוה מציין כי "פרסומים על מקרים שבהם חלו אנשים שנטלו תוספי תזונה, חלקם של הרבלייף, פגעו בתדמית החברה, למרות העובדה שרשויות הבריאות ובתי-המשפט בישראל קבעו שאין כל קשר בין הדברים", אבל משום מה, על אף שהוא מפרסם את הטקסט שלו באתר אינטרנט, הוא אינו מספק קישורים המפנים לטענות אלו. אל דאגה, הוא לא היה צריך להפנות למתחרים כמו "דה-מרקר" או "מעריב", שדיווחו על תביעתה של אשה שטענה "כי כתוצאה משימוש במוצרי החברה לקתה במחלת כבד כרונית עם סיכון מוגבר להרס מוחלט של הכבד בעתיד, וצורך בהשתלת כבד". לא, אין בכך צורך כיוון שדיווח זה הופיע גם ב-ynet. ארבע שנים קודם לדיווח זה, בשנת 2005, דיווח האתר כי הופסק שיווק תוסף של החברה בחשד לפגיעה בכבד, ושנתיים אחר-כך דיווח האתר כי "במחקר שנערך בארץ נמצא קשר סיבתי בין מוצרי הרבלייף לבעיות בכבד". משום מה אין כל קישור לידיעות המבהילות האלו בכתבה המפרגנת של נוה. למעשה, לא צריך להרחיק מעבר ל"ויקיפדיה" בשפה האנגלית כדי לקרוא בה את המשפט הבא: "עד לשנת 2011 בתי-חולים בישראל, ספרד, שווייץ, איסלנד, ארגנטינה וארצות-הברית דיווחו על נזק לכבד שנגרם למספר חולים אשר חלקם השתמשו במוצרי הרבלייף". מילא. ייתכן שהארכיון ב-ynet לא עובד, "ויקיפדיה" בדיוק נפלה או שנוה החרוץ ערך תחקיר עומק שבמסגרתו הגיע למסקנה שכל הטענות, המחקרים והאשמות שהופנו כלפי הרבלייף ופורסמו בכמה מדינות התגלו כשגויות. אני שמח בשמחת הרבלייף וגם בשמחתו של נוה. מה שפחות ברור הוא מדוע נוה לא הריץ את השם "הרבלייף" בגוגל וגילה שבדצמבר 2011, רק לפני חמישה חודשים, קבע בית-משפט בבלגיה שטענתו של ארגון צרכנים במדינה, שלפיה הרבלייף מפעילה תרמית פירמידה, היא טענה נכונה. אגב, לצד התביעה הבלגית הוגשו נגד הרבלייף תביעות גם בקנדה ובארה"ב. יש להדגיש, אינני טוען שהרבלייף היא חברה שעוסקת בתרמית או שתוספי המזון שלה גורמים לפגיעה קשה בכבד. הדבר היחיד שאני טוען הוא שטענות כאלו הושמעו, כמה מהן נמצאו כנכונות על-ידי בתי-משפט, ובכל מקרה הן רלבנטיות כאשר עיתונאי ניגש לסקר את פועלה של החברה. עבודתו של נוה מזכירה יותר עבודה של איש יחסי-ציבור מאשר עבודה של עיתונאי, והכתבה ראויה לכיתוב "כתבה פרסומית" ולא לכיתוב "עבודה עיתונאית". עיתונאות היא עבודה שבמסגרתה העיתונאי מציג בפני הקורא מה שיותר מידע באשר לנושא שעליו הוא כותב. הכתבה על אודות הרבלייף ב-ynet עושה בדיוק ההפך – היא מסתירה חלק חשוב מהמידע, שכל קורא היה שמח להיחשף אליו ולשפוט אותו בעצמו. זו לא עיתונאות – זו אנטי-עיתונאות.
article 98: 
אתה נדרש לסכם את המאמר הבא במשפט אחד.
חברת תכלת, שבבעלות משפחתו של שלמה בן-צבי, הודיעה היום (ראשון) כי איננה מוכנה להמשיך ולממן את שכר עובדי החברות שהוציאו לאור את "מעריב" ו"מקור ראשון" ואשר נמצאות כעת בהקפאת הליכים. על דבר ההודעה דיווח נאמן החברות, רו"ח חן ברדיצב, לבית-המשפט המחוזי בירושלים. לפי הודעתו של ברדיצב, שהוגשה באמצעות עורכי-הדין שלום גולדבלט וליהיא יבלונקה, עם הקפאת ההליכים הזרימה חברת תכלת 2 מיליון שקל לקופת הנאמנות כפי שהתחייבה לעשות, ובשבוע שעבר העבירה 300 אלף שקל נוספים. עם זאת, החברה הודיעה כעת כי תחדל לממן את קופת הנאמנות ולא תזרים עוד כספים. "משמעות האמור הוא שבנסיבות העניין, אם לא יושלם אחד מהליכי המכר עוד בטרם חודש זה", כותב הנאמן לבית-המשפט, "לא ניתן יהיה לשלם את שכר העובדים מקופת הנאמנות". על אף שבית-המשפט אישר את מכירת "מקור ראשון" ואתר nrg לשלדון אדלסון ואת "מעריב" לאלי עזור, שתי העסקאות טרם יצאו אל הפועל שכן הן טעונות את אישורה של הרשות להגבלים עסקיים. לפי רו"ח ברדיצב, לאחרונה התקיימה פגישה בהשתתפות נציגי חברת ישראל היום בע"מ ונציגי הממונה על ההגבלים העסקיים, אולם "מהישיבה הובן כי יקשה על הממונה ליתן את תשובתו באשר לאישור המכר של פעילות העיתון מקור ראשון למשיבה 1 [ישראל היום בע"מ] בלוח זמנים קצר". כדי להחיש במשהו את ההליך, הודיע הנאמן לבית-המשפט כי ינסה להפריד את עסקת מכירת "מקור ראשון" מעסקת מכירת אתר nrg. הפרדה כזו, הוא מעריך, תוכל להביא לאישור עסקה אחת מתוך השתיים (ככל הנראה הכוונה לאתר nrg), וכך יוזרם לפחות חלק מהכסף לקופת הנאמנות. 9712-03-14
article 99: 
אתה נדרש לסכם את המאמר הבא במשפט אחד.
בעיצומה של פרשת מעטפות הכסף של ראש הממשלה אהוד אולמרט ערכתי ראיון עם מנכ"ל משרדו, רענן דינור, עבור העיתון היהודי-ערבי "דו-עט", היוצא לאור מטעם הפורום להסכמה אזרחית. השאלה הפותחת היתה: מדוע ראשי הממשלה מסרבים להעניק ראיונות לעיתונים הערביים הפלסטיניים בישראל. התשובה שנתן המנכ"ל: "לגבי ממשלת שרון אינני יכול להגיב, אבל לגבי אולמרט, אם תמציא לי את הפניות של העיתונים הערביים שלא נענו, אני מוכן לבדוק את הנושא עם הדוברות שלנו. לגבי שאלתך מדוע במשרד ראש הממשלה אין מחלקת דוברות בשפה הערבית, כמו העברית והאנגלית, אני מפנה אותך ללשכת העיתונות הממשלתית, שם יש לנו מחלקה ערבית. אנו מאוד מקפידים שפניות של אזרחים ייענו על-ידינו, לכן צריך לברר מדוע יש נתק בין דוברות משרד ראש הממשלה ובין העיתונות הערבית בישראל. נקודה שנייה, אני מוכן לשוחח עם ראש הממשלה ולבדוק את האופציה לערוך מפגש בין העיתונאים הערבים בישראל ובין מר אולמרט". סוף ציטוט. אני מוצא לנכון להזכיר לעצמי ולקהל הקוראים שפירסמתי שני מאמרי דעה ב"עין השביעית", שעסקו בנתק שבין קברניטי המדינה ובין העיתונים הערביים בישראל; האחרון פורסם תחת הכותרת "ממשלת ישראל עדיין מחרימה" (6.4.08).  לפני שבועיים נוכחתי שהמנכ"ל עמד במלתו; הוא אירגן מפגש של עיתונאים ערבים עם ראש הממשלה, והראיונות פורסמו ב-11 ביולי בשלושה עיתונים: "פנורמה", "כל אל-ערב" ו"א-סינארה". עם זאת, מותר לתהות בקול רם לפשר הסלקציה בבחירת העיתונים המראיינים: מדוע דווקא הם? העיתון שאני מייצג ("מע אל-חדת") ועיתונים אחרים לא זומנו למפגש, שניתן להגדירו היסטורי. יוצא מכך שמצד אחד, מפגש אמנם התקיים, אך מצד שני, משרד ראש הממשלה החרים עיתונאים ערבים שהיו מעוניינים לראיין את ראש הממשלה. סוגיית הראיונות עם ראש הממשלה מחווירה ומתגמדת לעומת התנהלות לשכת הפרסום הממשלתית (לפ"מ). מתוקף תפקידי כמנכ"ל עיתון ערבי-ישראלי פניתי בכתב פעמיים ללפ"מ וביקשתי לארגן פגישה עם מנכ"ל הלשכה, או מי מטעמו, כדי להציג את השאלה הקרדינלית: מדוע הלשכה הממשלתית מחרימה את העיתון שאני מייצג ואינה מוסרת לו מודעות לפרסום. המכתב הראשון לא נענה. גם מהמכתב השני התעלמו. מישהו בלשכה שכח, מן הסתם, כי המשכורת שהוא מקבל משולמת לו מהמסים שאני ואזרחי המדינה משלמים. אבל בישראל כמו בישראל: אם אתה לא מקושר ומרושת, איש לא יעניק לך את התשובה. לכן במקרים מהסוג הזה, אתה חייב להיאחז בעקשנות. לאחר כמה נסיונות הצלחתי לארגן פגישה עם סמנכ"ל הלפ"מ אלי גוטליב, במשרדו שבמגדל שלום בתל-אביב. הפגישה ארכה לכל היותר חמש דקות. האיש דיבר ביהירות והודיע, בסגנון נחרץ, כי לשכת הפרסום הממשלתית מספקת מודעות בתשלום לשלושה עיתונים: "פנורמה", "כל אל-ערב" ו"א-סינארה", ואין כוונה כלשהי לשנות את דפוס ההתקשרות הזה. למען הסר ספק: אינני מוחה על ששלושת העיתונים האלה מתכבדים בעוגת הפרסום. אני שואל: אם מגיע להם, מדוע האחרים מוחרמים? הרי העיתונים הישראליים בערבית מתפרנסים משטחי פרסום. לחברה מסחרית רגילה מותר לפרסם בעיתונים כאוות נפשה, אבל מבחינת התקינות הציבורית, ללשכת הפרסום הממשלתית אין הפריבילגיה הזאת. בחזרה למנכ"ל דינור: במהלך הראיון הדגיש כי משרדו דואג באופן אישי להשיב לפניות האזרחים. אני רוצה להאמין שדבריו נכונים ומקווה שמישהו בלשכתו יקרא את הרשימה הזאת וייאות להשיב לשאלות שהועלו. זוהיר אנדראוס הוא מנכ"ל העיתון "מע אל-חדת"
politeness level: 4
article 0: 
סכם את המאמר הבא במשפט אחד. 
רוב הכותרות במדורי הספורט ממוחזרות, עייפות ולא מעניינות. אבל זו שבשער מדור הספורט של "ידיעות אחרונות" ביום ראשון (8.3.09) הצליחה לעצבן: "הבטן הרכה". הכותרת ביטאה אכזבה ממפגש הטניס בין ישראל לשבדיה, שהסתיים בשבת בתוצאה (הזמנית) 1:2 לשבדים, אבל כוונה בעצם לממדי גופו של הטניסאי אמיר חדד, ובעצם הפילה עליו את התיק להפסד במשחק הזוגות. מילא שהטור הסאטירי באותו יום ובאותו עיתון התעלל בחדד בשלל ויצים, שכוונו לכרסו ("חדד סירב להגיב למקורביו: הוא שומר הכל בבטן"), אבל יש הבדל בין ירידה סאטירית ובין כותרת מערכתית בשער, מתחת לתצלומו של מושא הלעג. חדד בשלהי הקריירה שלו, הוא אכן בעל משקל עודף, והוא הוזעק להתמודדות בגלל פציעתו של טניסאי אחר. במשחק הזוגות מול השבדים הוא היה דווקא לא רע, אפילו טוב יותר מבן זוגו אנדי רם, בעל ההופעה החטובה, אבל ב"ידיעות" חיפשו את הדרך הקלה לבטא את ההפסד ונטפלו לחדד. לעג לממדי גוף מתאים לצהוב שבצהובונים. מחר ילעגו "גמד" לחלוץ שלא הגיע לכדור גובה, ועל מנצח באולימפיאדת נכים יכתבו "צלע כל הדרך לניצחון". יש ספורטאים שהיו מקבלים את הכותרת הלא מוצלחת בשוויון נפש, אבל חדד בחר להיעלב. במהלך יום ראשון הוא דאג להבהיר לאנשי "ידיעות אחרונות" כמה הוא כועס ופגוע, וכמוהו עשו גם מקורביו ואנשי איגוד הטניס. ב"ידיעות אחרונות" לא מתרגשים יותר מדי מתלונות או מאיומי תביעות, אבל במקרה הזה מדובר בענף הקרוב ללבם של עורכי מדור הספורט, שמקדישים מדי פעם שטחי סיקור נרחבים לטניס. ב"ידיעות אחרונות" לא רצו לפתוח חזית מול אנשי הטניס, ולכן סיכמו איתם לסגור את הסיפור בראיון מפרגן עם חדד, שפורסם למחרת. בפתיחה לראיון ציין הכתב נדב צנציפר כי חדד לא היה אשם בהפסד: "במשחק הזה ראינו שהכישרון בידיים של חדד לא נעלם, ואף בא לידי ביטוי אפילו יותר מרם". אם כך, מדוע כיוונו את חץ "הבטן הרכה" לכיוונו של חדד? גם הכותרת בספורט "הארץ" באותו יום כוונה לממדיו של חדד, אבל באירוניה דקה: "גדול עלינו". איכשהו עובר. גם הטור של העורך, שלומי ברזל, עסק בעניין, עם הכותרת "אכלנו אותה". אגב, מעניין שלמחרת, אחרי שישראל ביצעה מהפך וניצחה בהתמודדות, התהפכה אווירת הנכאים בספורט "הארץ" לאופוריה. השער ביום שני היה שמח עם כותרת מתקתקה: "הקהל מוזמן בהמוניו" (להתמודדות בשלב הבא מול רוסיה, בקיץ). למה פתאום צריך לרוץ לראות את הנבחרת אם יום קודם קבעו על השער שהמעמד גדול עלינו? דוקו-אקטיביזם. מדור חדש בספורט "ידיעות אחרונות", "יחס חם", מוקדש ליחסי-ציבור להימורי הווינר. הדחיפה המערכתית בעיתון הגדול במדינה שווה רווחים יפים למועצת ההימורים. מצד שני, ב"ידיעות אחרונות" מרבים לכתוב על הקצאות כספים לא הגיוניות ומעוותות של הטוטו לענפים אזוטריים. עכשיו נוצר מעגל קסמים פרדוקסלי: "ידיעות אחרונות" יקדם את רווחי הווינר, הווינר יעביר מיליוני שקלים לאיגודי הדמקה והדומינו, ו"ידיעות אחרונות" יתקפו את המהלך בזעם. דרך מעניינת ליצור חדשות.  יש זליגה, ועוד איך. מייל מצופה: "זו השנה השלישית שערוץ הספורט מחזיק בזכויות השידור למשחקי גביע המדינה בכדורגל. בשנתיים האחרונות נהג הערוץ (בהנחיית המועצה לשידורי כבלים ולוויין) לשדר מדי שלב משחק אחד בערוץ 5, עוד אחד בחמש פלוס, ואת היתר בערוץ הלייב בתשלום. משום מה, השנה הערוץ לא נהג כבעבר ולא שידר שום משחק בחמש פלוס. בערוץ 5 הוא שידר מהשלב הקודם רק את הפועל לוד – הפועל פתח-תקווה, אבל בחמש פלוס – נאדה. בשלב שמינית הגמר שהתקיים השבוע לא שודר אף משחק במסגרת חבילת הבסיס בכבלים. אז שאבי בר לא יספר בטלוויזיה שאין זליגת תכנים".  שקט, מצלמים. ביום שני פירסם "ידיעות אחרונות" צילום של המאמן ערן קוליק חותם בבני-סכנין, בתום "פגישה חשאית". כמה חשאית יכולה להיות הפגישה אחרי שכל האתרים דיווחו על החתימה הצפויה במהלך הערב הקודם? יכול להיות שב"ידיעות אחרונות" רצו פשוט להדגיש שלהם יש צילום של הפגישה ולאחרים אין? מי שהסתקרן לדעת מנין ל"ידיעות אחרונות" המידע על מיקום הפגישה החשאית, קיבל תשובה גם בלי להיות גשש בלש. בכיתוב לצילום הוזכר סוכן השחקנים, ירון גלעדי. לעומת זאת, לא נכתב מי בצילום הוא יו"ר בני-סכנין ומי הוא חבר הנהלה אחר. ב"ידיעות אחרונות" מעריכים יותר סוכן ידידותי לתקשורת מאשר יו"ר קבוצה שהחליט על החתמת המאמן.  סטנדרטים כפולים. ליורם ארבל: באמצע שידור הדרבי התל-אביבי קידמת את התוכנית הבאה בערוץ 10. סיפרת שבר רפאלי תופיע עוד מעט אצל ליאור שליין והפצרת, "אל תחמיצו!". סתם, תהיתי לעצמי, אם אתה בעצמך היית צופה בתוכנית כזו.  
article 1: 
סכם את המאמר הבא במשפט אחד. 
"לאחר שנוה נבחר לראשות הלשכה, ידעה כרייף כי יש ביכולתו לקדם את בחירתה לשיפוט מחד גיסא, וכי הוא מעוניין בקשר אינטימי עימה מאידך גיסא. לפיכך, היא עודדה, טיפחה והידקה את הקשר האינטימי-פלרטטני עימו, והשניים אף קיימו מפגש אינטימי נוסף בביתה, בעיצומו של הליך מינויה לשיפוט. כפי שעולה באופן ברור ממכלול ההתכתבויות בין השניים, בד בבד עם טיפוח הקשר האינטימי ביניהם כאמור, ביקשה כרייף מנוה, במספר רב של הזדמנויות, לפעול ולהתערב בעניינה ולקדם את בחירתה לשיפוט, באופן אשר כרך את הדברים זה בזה". אלו הן חלק מהטענות בכתב האישום, בכפוף לשימוע, שהגיש אתמול פרקליט המדינה, שי ניצן, כנגד נוה. עוד נכתב: "בד בבד עם קיום הקשר האינטימי, נוה חשוד שניצל את מעמדו כראש הלשכה ופעל בעניינה של כרייף באופן מהותי במספר רב של הזדמנויות מול חברי הוועדה לבחירת שופטים וגורמים רלוונטיים אחרים, כשהוא מצוי בניגוד עניינים חריף נוכח הקשר ביניהם, שהלך והתעצם במהלך הליך המינוי, ובלי שדיווח על כך לאיש מהגורמים מולם פעל".  בית המשפט הוא זה שיאלץ בסוף להכריע האם נוה וכרייף אשמים או לא, אך רצינו לנצל את ההזדמנות כדי לבחון שוב החלטת בג"ץ בעניין ניגוד עניינים בוועדה למינוי שופטים. ההחלטה, שהתקבלה בעקבות עתירה שהגיש עו"ד אבי שינדלר לבג"ץ, קבעה כי נוה יוכל להמשיך למנות ולקדם שופטים, בזמן שעו"ד במשרדו הפרטי מופיעים מולם בבית המשפט. עו"ד שינדלר טען כי על נוה לערוך הסדר ניגוד עניינים, ולהכניס לתוכו כל שופט או רשם שהוא או עו"ד ממשרדו מופיע בפניו. בג"ץ החליט לדחות את העתירה, בטענה כי לא מתקיים ניגוד ענייניים.  בג"ץ נשען בעמדתו על כמה טענות. בין היתר טען כי שכשדנו בנושא בכנסת (סעיף 53 א לחוק לשכת עו"ד) ידעו שכבר יש חברים בוועדה שמשרדם מופיע מול שופטים שהם ממנים. בג"ץ גם העלה את החשש שעו"ד לא ירצו להיות חברים בוועדות לבחירת שופטים אם משרדם הפרטי יוגבל. בנוסף על אלה, הציג בג"ץ מספר טיעונים הזוכים היום להסתכלות קצת אחרת, נוכח כתב האישום: "מדובר בהחלטה בעייתית מאד, אם לנקוט בלשון עדינה," טוען עו"ד אילן יונש, היועץ המשפטי של "שקוף". "יש לזכור שהמשפט כולו אינו תופעת טבע, אלא מערכת כללים מעשה ידי אדם. אותה מערכת הכללים המכונה ״המשפט״, לפחות ברובה, לא הייתה נדרשת לו היה ניתן לסמוך, תמיד, על טוב ליבו, יושרתו ורצונו הטוב של האדם. המציאות היא אחרת – המשפט נדרש כל אימת שלא ניתן לסמוך על הדברים שיסתדרו מעצמם. הנימוק (בבג״ץ) שעד היום איש לא טען טענה או שעד היום המנגנון עבד כיאות – לאו טיעון הוא. כל פרצה לכשעצמה אינה מסוגלת להזיק, עד שיגיע הגנב שישתמש בה: והנה הוא בא, לפחות על-פי כתב האישום. תפקידו של המשפט הוא לאטום את הפרצות ולהקדים תרופה למכה. המערכת נכשלה בכך כישלון חרוץ במקרה זה". להחלטה המלאה. 
article 2: 
סכם את המאמר הבא במשפט אחד. 
בגליון "העין השביעית" האחרון שיצא בדפוס, בינואר 2008, דיווח איתי רום על עתירה של אתר חדשות הגולשים "סקופ" לבג"ץ בדרישה כי לשכת העיתונות הממשלתית (לע"מ) תשנה את הקריטריונים להענקת תעודות לעיתונאים העובדים באתרי אינטרנט. "סקופ" טען כי הקריטריון הקבוע בכללי לע"מ, שלפיו רק אתר שיכול להציג ממוצע של למעלה מ-20 אלף כניסות ייחודיות ביום ייחשב אמצעי תקשורת, מפלה לרעה את אתרי האינטרנט לעומת עיתוני הדפוס. חמש שנים וחצי מאוחר יותר, נראה כי העתירה על סף סיום. החודש פירסמה לע"מ את הכללים החדשים והמעודכנים. בשונה מהכללים הקודמים, אתרי אינטרנט יחויבו מעתה להציג ראיות ל-10,000 כניסות ייחודיות בממוצע ליום. זאת ועוד: בזכות העתירה שונה הכלל שחייב עיתונאי לעסוק במקצוע ב"משרה מלאה". בכללים החדשים די בכך ש"עיקר עיסוקו" של אדם בעיתונות כדי שייחשב על-ידי הלשכה לעיתונאי. השינוי בכללים לא אירע ללא מאבק. עו"ד הדס פריזמנט, שייצגה את "סקופ" לצד עו"ד עמיחי ויינברגר ממשרד ויינברגר-ברטנטל ושות, נזכרת בשיחה עם "העין השביעית" כי בתגובתה הראשונה, טענה לע"מ כי הכללים תקינים ואין מקום לשנותם. רק אחרי שהצדדים הגיעו לדיון בבית-המשפט העליון, שם המליץ בית-המשפט ללע"מ לשקול את עמדתה פעם נוספת, החלה עבודה מהותית על שינוי הכללים. לע"מ כינסה ועדה ציבורית כדי לשמוע את דעתם של אנשי מקצוע, ובנובמבר 2011 פירסמה את המלצותיה. בתחילת חודש זה העבירה לע"מ לבית-המשפט העליון את נוסח הכללים החדשים, התואם ברובו הגדול את הנוסח שעליו המליצה הוועדה הציבורית. כמה ימים אחר-כך פורסם הנוסח בציבור ונכנס לתוקפו. מאז הגשת העתירה שינה "סקופ" את שמו ואת ייעודו, ובעליו ומנהליו בעת הגשת העתירה (המשקיע מייקל אייזנברג, המייסד מיכאל וייס והעורך יוסי סעידוב) כבר מזמן אינם קשורים אליו, אך מהמאבק שהחל עתידים ליהנות אתרים רבים. "על פני הדברים נראה כי עתירה זו מיצתה עצמה", כתב בית-המשפט לאור השינויים בכללים. גם עו"ד פריזמנט חשה כך. "אני חושבת שזה הישג יפה", היא אומרת. "הוא לטובת כל עיתונות האינטרנט. לא רק לאתרים הגדולים, אלא גם לאתרים הקטנים יותר". אחד הסעיפים שהשתנו בכללים החדשים, בלי קשר להמלצת הוועדה הציבורית, נוגע לעיתונאים שעברו עבירות ביטחון. בכללים הישנים נכתב כך: "לא יינתנו תעודות או אישורים לפי כללים אלו לאדם שהורשע בעבירה כנגד בטחון המדינה". בכללים החדשים שונה הסעיף לנוסח הבא: "לא יינתנו תעודות לפי כללים אלו לאדם שהורשע בעבירה כנגד בטחון המדינה, למעט במקרים מיוחדים בהם סבר המנהל כי אין מקום להימנע ממתן תעודה לאדם כאמור, ובלבד שניתנה חוות דעת מאת גורמי הביטחון כי אין מניעה בטחונית לכך". בין מועד ההמלצות של הוועדה הציבורית ועד לפרסום הכללים החדשים הורשע עיתונאי בולט אחד בעבירות ביטחון – כתב "הארץ" אורי בלאו. בג"ץ 7721/07
article 3: 
סכם את המאמר הבא במשפט אחד. 
קרן פורד (Ford Foundation) היא אחת הקרנות הפילנתרופיות הבולטות, התורמת מיליוני דולרים למיזמים חברתיים פורצי דרך ברחבי העולם. בשבועות האחרונים העניקה הקרן שתי תרומות יוצאות דופן לשני עיתונים יומיים מובילים בארה"ב. הקרן תרמה מיליון דולר ל"לוס-אנגלס טיימס", שנועדו לסייע לו להעמיק את הסיקור של קהילות המהגרים בארה"ב, המצב בגבולות ובבתי-הכלא במדינה ואת הסיקור של מדינות דרום אמריקה. כמו כן העניקה הקרן תרומה בסך חצי מיליון דולר ל"וושינגטון פוסט", במטרה לחזק את הסיקור הפוליטי שלו בתחום האחריותיות הממשלתית (Governmental Accountability). שתי התרומות יאפשרו העסקה של עיתונאים נוספים במשרה מלאה ופיתוח של תחומי סיקור נוספים. תרומות יוצאות דופן אלו מעלות שאלות מעולם התקשורת ומהעולם הפילנתרופי ומספקות נקודת מבט נוספת על המתח הקבוע בין התקשורת לבעלי ההון. מחד, מדובר בעשייה פילנתרופית המבקשת לתרום לשיח התקשורתי הדמוקרטי ולהעלות לסדר היום הציבורי סוגיות חברתיות מגוונות. ההנחה העומדת מאחורי התרומה היא כי סדרת תחקירים בעיתונות היומית המובילה בארה"ב תוכל לסייע לפתרון בעיות חברתיות, כמו אלו שמעוררת תופעת ההגירה, ולשפר את מצבה של החברה באופן כללי. הבחירה לתרום דווקא לעיתונות המודפסת ולא לארגונים אחרים כדוגמת ארגוני סִנגור, ארגוני חדשות אלטרנטיביים או האקדמיה מעידה על תפיסתה של התקשורת הממוסדת כמכשיר יעיל לשינוי חברתי שביכולתו להשפיע על השיח הדמוקרטי ולחשוף מחדלים ציבוריים. ניתן לראות בכך גם סיוע לחיזוק מעמדה ואורך נשימתה של העיתונות, הסובלת מקשיים כלכליים מתמשכים. מאידך, התרומות הללו מחדדות את מפגש האינטרסים בין עולם התקשורת לפילנתרופיה. מעבר לתהייה המתבקשת בנוגע להשפעה האפשרית של התרומה על הסיקור של ה"וושינגטון פוסט" או ה"לוס-אנגלס טיימס" את פעילותה של קרן פורד, עולות שאלות נוספות. למשל, האם ראוי לקרן פילנתרופית בינלאומית לתרום לעיתון המוגדר כארגון בעל כוונות רווח (להבדיל מארגונים ללא כוונות רווח במגזר השלישי)? כיצד תימדד האפקטיביות של התרומה לאחר הסיקור? האם יצוין שמה של הקרן בסיקור נושאים אלו? השאלה הבוערת במיוחד עוסקת בקשר העדין שבין עולם הפילנתרופיה לאמצעי התקשורת: האם באמצעות תרומות מסוג אלה יוכלו קרנות וארגונים בעלי הון להשפיע על הסיקור התקשורתי ולקדם נושאים שונים לסדר היום הציבורי? הרי לקידום נושאים חברתיים כדוגמת המצב בבתי-הכלא או בקהילות מהגרים בארה"ב יש משמעויות פוליטיות ארוכות טווח. המעורבות של קרנות פילנתרופיות בינלאומיות בקידום הסיקור העיתונאי יכולה להיות פריצת דרך לשיח חברתי מעמיק ונטול פניות, כמו גם איתות אזהרה נוסף להשפעות זרות על העיתונים הכורעים תחת הנטל הכלכלי. ראייה פילנתרופית קלאסית טוענת שלעולם לא יהיו התורם והנתרם שווים, שכן מערכת היחסים ביניהם מוגדרת באמצעות עושרו של האחד מול מחסורו של האחר. מכאן שהסכנה כי העיתונים, הכורעים תחת הנטל הכלכלי, יפתחו תלות בקרנות ובפילנתרופים מוחשית מאוד. התלות הזו קיימת גם מול בעלים פרטיים, אולם במקרה הנדון יהיה קשה למתוח את הקו המפריד בין אקט פילנתרופי לגיטימי ורצוי לבין מערכת של קידום אינטרסים, במודע או שלא. הגבול האפור המפריד בין תרומה פילנתרופית לבין הכתבת מסרים אידיאולוגיים, חברתיים ופוליטיים כאחד נדמה לעתים כלא קיים ומפרנס חוקרים רבים ברחבי העולם. שני הורוביץ-רוזן היא דוקטורנטית בבית-הספר לתקשורת באוניברסיטת בר-אילן, מתמחה בסיקור פילנתרופיה והמגזר השלישי בתקשורת
article 4: 
סכם את המאמר הבא במשפט אחד. 
מתוך 43 גופים ציבוריים שמרכז המחקר והמידע של הכנסת (ממ"מ) פנה אליהם לצורך הכנת דו"ח על מענה לפניות הציבור בגופים ציבוריים, רק 26 טרחו להשיב. לשישה מתוכם כלל אין נוהל לטיפול בפניות הציבור ורק עשרה מפרסמים את הנהלים לציבור. בפחות ממחצים מהגופים ישנה אפשרות לפנייה באמצעות הרשתות החברתיות. ממצא נוסף של הדו"ח הוא כי אזרח הפונה לגוף ציבורי, במידה וניתן בכלל לפנות אליו, יכול לחכות לתשובה עד שלושה חודשים. לפי תקנון שירות המדינה, עובד ציבור חייב לתת תשובה עניינית בכתב תוך 45 יום. הנתונים הוצגו בוועדת הכנסת לפניות הציבור. בהודעה לעיתונות מטעם הוועדה נמסר כי אריק קליינר, ראש אגף פניות הציבור במשרד ראש הממשלה, אמר בישיבת הוועדה כי "השירות לציבור הוא שירות לא טוב, העבודה שנעשתה עד עכשיו לשיפור השירות לתלונות הציבור בכלל המשרדים היא לא מספיק טובה. רוב המשרדים לא נותנים שירות בשפה הערבית שהיא שפה רשמית במדינת ישראל. אנשים בעלי מוגבלות ואוכלוסיות חרדיות לא יכולות לפנות לחלק מהמשרדים באמצעות הטלפון. אין היום נוהל שמחייב את כלל המשרדים והגופים השונים לסטנדרט אחיד לטיפול בפניות הציבור, כל משרד בונה לעצמו את הנוהל בהתאם לצרכי הארגון".
article 5: 
סכם את המאמר הבא במשפט אחד. 
בשנה האחרונה הרחיב משרד התחבורה את האפשרות לעלות לאוטובוס מהדלת האחורית (למחזיקי כרטיס רב-קו). אפשרות זו תורמת לבטיחות ולייעול התחבורה הציבורית. אך אליה וקוץ בה: מסתבר שגם מספר ההתגנבויות עלה – לעתים בשגגה ולעתים בכוונה. לטענת המשרד "בקווים בהם נוהגת כבר עליה מכל הדלתות, נמצא כי יש ריבוי מקרים של הימנעות מתשלום דמי נסיעה. בגוש דן מדובר על כ-15%, בירושלים על כ-9% ובמטרונית בחיפה – 30%". לאור נתונים אלו, מבקש המשרד לתקן את פקודת התעבורה ולהעניק לחברות התחבורה כלים אפקטיביים לאכיפה, ביניהם: בעיניי, ישנו הגיון רב בחלק מהתיקונים המוצעים – ואולי אפילו בכולם. עם זאת, שווה להסתכל רגע לצדדים ולראות כיצד ממשיכה הממשלה לתת עדיפות לרכבים פרטיים על-פני תחבורה ציבורית. ניקח לדוגמא את ירושלים: במידה ותעלו לרכבת הקלה מבלי לתקף את כרטיס הנסיעה, תקבלו קנס של 186 ש"ח – מצד שני, אם תיסעו ברכבכם למרכז העיר ותחנו בכחול-לבן בלי לשלם יעמדו הקנס על 100 ש"ח בלבד. בפועל, הקנס על עבירה מאותו תוכן מקל באופן משמעותי על משתמשי הרכב הפרטי לעומת משתמשי התחבורה הציבורית – חבל. קישור לתזכיר המלא: http://www.tazkirim.gov.il/Tazkirim_Attachments/43922_x_AttachFile.doc (מה עושים כדי שיתוקן) יש לכם השגות על תזכיר החוק המדובר? זה השלב בו הציבור יכול להשפיע! היכנסו לאתר הממשלתי והעירו. למרבה הצער, היכולת להגיב פועלת כיום רק בגרסאות מיושנות של דפדפן אקספלורר שלא קיימות עוד (באמת). אין לכם? מוזמנים לכתוב פה בתגובות את הערותיכם ואנו נעבירן במרוכז. 
article 6: 
סכם את המאמר הבא במשפט אחד. 
ביום רביעי האחרון, לצד כתבה מרכזית נוספת שעסקה בריכוזיות הגבוהה במשק הישראלי, פירסם העיתון "דה-מרקר" תרשים שהציג את שווי הקבוצות העסקיות בישראל ביחס לכלל השוק העולמי. בתרשים, שהתבסס על נתוני מרכז המחקר והמידע של הכנסת, הוצבה ישראל במקום הראשון, כשאחריה צרפת, נורבגיה, גרמניה, איטליה, ספרד, בריטניה ויפן. כותרת התרשים קראה: "ישראל בצמרת דירוג הריכוזיות בעולם". אולם במחקר של מרכז המידע של הכנסת, שהתבסס על מחקר משנת 2008 שפירסם בנק ישראל, הוצגה טבלה שונה. לפי טבלה זו, יש מדינות שבהן דירוג הריכוזיות במשק גבוה יותר מאשר בישראל, לעתים בשיעור ניכר: הונג-קונג, פורטוגל, קוריאה, תאילנד, שבדיה, הפיליפינים ואינדונזיה. למדינות הללו לא היה זכר בתרשים של "דה-מרקר". אגב, מאז פורסם מחקר הכנסת הופיעה טבלה זו ב"דה-מרקר", פעם אחר פעם, עם אותם הנתונים ממש, ואותה הכותרת: "ישראל בצמרת דירוג הריכוזיות בעולם". שותפותיה של ישראל לצמרת דירוג הריכוזיות העולמית נעדרו. באפריל האחרון, על בסיס נתוני דו"ח בנק ישראל, פורסם ב"דה-מרקר" תרשים על "שיעור השליטה במשק של 10 המשפחות העשירות". בתרשים הוצבה ישראל במקום הרביעי, לאחר אינדונזיה, שבדיה והונג-קונג. בדו"ח בנק ישראל הופיעו מדינות נוספות מעל ישראל, ובין היתר נמצא כי שיעור ההחזקה הממוצע במדינות המתפתחות גבוה במעט מהשיעור במדינת ישראל.  מ"דה-מרקר" נמסר בתגובה כי "הגרפים שבהם השתמשנו מתארים נאמנה מגמות מאוד ברורות העולות מהמחקר של הכנסת ומהדו"ח של בנק ישראל. מטבע הדברים, לא ניתן להכניס לכל גרף את כל המדינות המופיעות בו מפאת מגבלת מקום, ולכן אנחנו בוחרים מדגם של מדינות המשקף את המגמה המתוארת במחקר. במקרה דנן, המדגם שבחרנו הוא של המדינות המפותחות החברות בארגון ה-OECD. "במחקר של הכנסת עולה בבירור שישראל, שבוחנת את עצמה ביחס לארגון ה-OECD שזה עתה הצטרפנו אליו, דומה במאפייני הריכוזיות של המשק שלה למדינות המתפתחות יותר מאשר למדינות המפותחות. בגרף של בנק ישראל, שבדיה היא המדינה היחידה החברה בארגון שבה הריכוזיות גדולה יותר מזו שבישראל שלא הוכנסה לגרף". עדכון, 23.8: בידיעה שפורסמה הבוקר ב"דה מרקר" הופיע, תחת הכותרת "עסק משפחתי", תרשים שהציג את שיעור האחזקה של 10 המשפחות הגדולות במשק, במדינות שונות, על פי מחקר בנק ישראל. מדינת ישראל הופיעה במקום השמיני, לאחר אינדונזיה, הפיליפינים, שבדיה, תאילנד, קוריאה, פורטוגל והונג-קונג.
article 7: 
סכם את המאמר הבא במשפט אחד. 
בתי הדין לעבודה בית דין א.לעבודה ת"א בשא003953/01 בתיק עיקרי: עב 004198/01 בפני: כב השופטת ע. פוגל – סגנית שופט ראשי 06/10/2005 בעניין: גאיה קורן ע"י ב"כ עו"ד דולב ו/או עו"ד נצר המבקשת /התובעת נ ג ד ידיעות אחרונות בע"מ ע"י ב"כ עו"ד שמר ו/או עו"ד סלע המשיבה/הנתבעת החלטה 1. בפני בקשה על פי סעיף 6 לפקודת בזיון בית משפט, בה נתבקשתי לאכוף על המשיבה את קיום החלטתי מיום 28.6.01. 2. המבקשת טוענת כי המשיבה הפרה את החלטת ביה"ד מיום 28.6.01 בה ניתן צו עשה להחזרתה לעבודתה. המבקשת טוענת כי חרף צו ביה"ד, מסרבת המשיבה עד היום לאפשר לה לעבוד בפועל, ומורה לעובדי המשיבה שלא לשתף עם המבקשת פעולה ולא לעבוד עמה. כך למשל , אסרה המשיבה על עורכי העיתון לעבוד עם המבקשת, והמבקשת מוצאת עצמה מובטלת ממעש במשך כל יום העבודה. כמו כן, מסרבת המשיבה לשתף את המבקשת בתורנויות, לערוך סיורים לתלמידים, ואף חסמה את האפשרות הכניסה של המבקשת למחשב. המשיבה מסרבת לתת למבקשת תלושים למזנון ומסרבת לשתפה ביציאת העובדים לנופש. 3. המשיבה טענה כי היא מקיימת את הצו ככתבו וכלשונו, וכי לא הופר כל חיוב אופרטיבי. המשיבה לא פגעה בהיקף משרתה של המבקשת ובשכרה, אך לא היתה עליה חובה לפרסם כתבות של המבקשת מכח אותו צו. 4. בעת הדיון נחקרה המבקשת בחקירה נגדית על התצהיר שהוגש מטעמה. עד המשיבה לא הופיע לדיון ונטען כי הוא סובל מליקוי רפואי, אך לא הובאה כל אסמכתא לכך שאותו ליקוי מונע ממנו לבוא ולהעיד בביה"ד. 5. האם הופר צו ביה"ד, והאם ניתן לקבוע סעד עונשי על פי פקודת בזיון בית משפט? [...] מעיון בצו בית הדין מיום 28.6.01, נראה כי אין הוא זקוק לפרוש כלל. בצו זה קיים חיוב ברור להחזיר את המבקשת לעבודתה אצל המשיבה. עצם החיוב להחזירה לעבודה , מגלם בתוכו גם את חובת תום הלב המונחת ביסוד יחסי העבודה של כל עובד ומעביד. חיוב זה כולל בתוכו את חובת המשיבה להעסיק את המבקשת , ואת זכותה של המבקשת לעבוד בפועל. [...] 9. באשר לעובדות שהוכחו בפני – המבקשת העידה כי פנתה לעורכי המוספים השונים עימם היא עובדת וביקשה לקבל מהם כתבות אך אותם עורכים הודיעו לה כי המשיבה אסרה עליהם לעבוד עם המבקשת. המבקשת העידה עוד כי יזמה רעיונות רבים לכתבות ופנתה לכל עורכי המוספים השונים , אך הם סרבו לעבוד עימה ואף הודיעו כי מדובר ברעיונות טובים אשר ינתנו לכתבים אחרים. עובדות אלה לא ניסתרו ע"י המשיבה. המשיבה הגישה תצהיר תשובה אשר אינו מהווה ראיה כי מצהירו לא הופיע לחקירה נגדית עליו. 10. מהראיות שהובאו בפני עולה כי המשיבה לא איפשרה למבקשת, לממש את זכותה היסודית לעבוד בפועל. המשיבה לא פרשה את צו בית הדין (ככל שהיה צורך לפרשו) כפי שאדם סביר היה מפרש אותו, ועל יסוד החקיקה והפסיקה הענפה בנושא "הזכות לעבוד". לפיכך – אני קובעת כי הצו הופר על ידי המשיבה. [...] 12. בהטלת איסור על עורכי המוספים לשתף פעולה עם המבקשת, ולנהוג בה כבעבר, כמו לגבי כל עובדת אחרת של המשיבה, יש משום פעולה פוזיטיבית של המשיבה המביעה כוונה ברורה שלא לקיים את הצו. המשיבה אכן שילמה למבקשת שכר חודשי על פי הממוצע השנתי של שכרה, אך פגעה על ידי הוראה מפורשת בזכותה לעבוד ובעצם החזרתה לעבודה כמו כל עובדת אחרת מן המניין של המשיבה. 13. אשר על כן אני קובעת כי יש מקום לנקוט בצעדים לפי פקודת ביזיון בית המשפט כלפי המשיבה ולאכוף עליה את ביצוע החלטת בית הדין מיום 28.6.01. במסגרת אכיפה זו אני מורה לה להעסיק בפועל את המבקשת , להורות לגורמים אשר עובדים איתה לשתף עימה פעולה, ולכבד את זכותה לעבוד. הצו חל גם על כל התנאים הנלווים להעסקה לרבות מתן תלושים למזנון, יציאה שנתית לנופש עם יתר העובדים, שיתוף בסיורים, שיתוף בתורנויות ומתן אפשרות כניסה למחשב. 14. החלטה זו תשלח לצדדים בדואר ובפקס. אכיפת הצו תיכנס לתוקפה ממועד קבלת ההחלטה על ידי הצדדים בפקס. אם לא תקיים המשיבה החל ממועד זה את הצו, יוטל עליה קנס של 2,000 ₪ לכל יום אשר בו תימשך הפרת צו בית הדין . 15. המשיבה תשלם למבקשת הוצאות ההליך בסך 4,000 ₪ + מע"מ כשכ"ט עו"ד והוצ משפט וזאת תוך 30 יום ממועד מתן החלטה זו. לקריאת ההחלטה המלאה
article 8: 
סכם את המאמר הבא במשפט אחד. 
 כבר כמה שנים שמבקר הקולנוע האמריקאי רוגר איברט נאבק בסרטן. במהלך המאבק המתמשך איבד איברט את יכולת הדיבור, את חוש הטעם, את היכולת לשתות ולאכול, וגם פניו השתנו ללא הכר. ובכל זאת, במשך כל הזמן הזה, הוא ממשיך לכתוב: על סרטים, אבל לא רק. "כשאני כותב", הוא אומר, "כל הבעיות שלי נעלמות, ואני הופך לאדם שתמיד הייתי". כריס גונס מהמגזין "אסקווייר" מבלה קצת זמן איכות עם איברט (שהיה מבקר הקולנוע הראשון שזכה בפרס פוליצר), ומגיש כתבה שעשויה להביא אתכם לדמעות.  העיתון "אטלנטה פרוגרסיב ניוז" פיטר את אחד מכתביו מפני שזה התעקש להיות אובייקטיבי בדיווחיו.  פייסבוק? טוויטר? באז? החלטתם כבר איזו רשת חברתית מתאימה לכם?  רוברט מקצסני וגון ניקולס, מחבריו של הספר החדש "The Death and Life of American Journalism", מדברים על מותו של הענף ועל מה שלדעתם יסייע להקימו לתחייה (בשתי מלים: סובסידיות ממשלתיות).  שבוע אחרי ש"לה-פיגארו" ו"לאקספרס" הצרפתיים הודיעו שיתחילו לגבות תשלום עבור תכניהם האינטרנטיים, הקימו שני עיתונים אירופיים אחרים, גרמניים הפעם, "חומות תשלום" לאתרי האינטרנט שלהם.  ובינתיים, סקר מקיף של מכון נילסן מגלה ש-85% מגולשי האינטרנט אינם מתלהבים, בלשון המעטה, מלפתוח את הארנק בעת הגלישה.  עורך ה"סאנדיי טיימס" בדימוס, הארי אוואנס, נשא בניו-יורק הרצאה עמוסת פאנץ-ליינים שנגעה בהווה ובעתיד של העיתונות, בחשיבותה של עיתונות חוקרת ובסיבות שלדעתו "חומות תשלום" אינן רעיון מוצלח במיוחד. דאחקה לדוגמה: "להיות עיתונאי כיום זה קלי קלות. כבר לא צריך אפילו לספור את המלים לבד".  לאיסלנד יש תוכנית שאפתנית להפוך לבירה העולמית של העיתונות החוקרת.  ה"וושינגטון פוסט" מסביר מדוע כל-כך קשה להיות עיתונאי באיראן.  חוקים חדשים ונוקשים באזרבייגן ימנעו מעיתונאים לצלם ו/או להקליט אדם ללא אישורו המפורש.  שבע שנים אחרי פרוץ המלחמה בעיראק, מנסה "פרונט ליין" להעריך את חלקם של 3,000 העיתונאים שדיווחו עליה.  מגיש טלוויזיה בן 70 מה-BBC, שהודה בשידור שהרג את המאהב שלו, שגסס מאיידס, נעצר על-ידי המשטרה.  בצל טענות על כך שמקסיקו הפכה לאחד המקומות המסוכנים ביותר בעולם לעיתונאים, מינו השבוע הרשויות תובע חדש שתפקידו לעסוק בפשעים נגד אנשי תקשורת. בקרוב: תובע חדש שתפקידו יהיה לעסוק בפשעים נגד תובעים שעוסקים בפשעים נגד אנשי תקשורת.  ה"שיקגו סאן טיימס" סיפר השבוע לקוראיו על ארוחת הערב הרומנטית של הנשיא אובמה ורעייתו לכבוד יום האהבה. הבעיה: הארוחה נערכה בשנה שעברה.  עיתונאים נפאלים שביקשו לחקור את רציחתו של גמים שה, מו"ל מקומי בכיר, הוזהרו שאם לא יפסיקו לדחוף את האף, גורלם יהיה דומה לזה של המו"ל המנוח.  וגם באריתריאה המצב אינו מזהיר עבור עיתונאים, כפי שאפשר ללמוד מסיפורו של יונאס אמבייה, עיתונאי שעבר בעשור האחרון מסכת של מעצרים והתעללויות, עד שברח מהכלא, ומהמדינה.  עוד עיתונאי שגזר והדביק פעם אחת יותר מדי נכנס לסטטיסטיקה. הפעם מדובר בכתב של ה"ניו-יורק טיימס", שתיבל את כתבות הכלכלה שלו במשפטים שנלקחו באופן קבוע מתוך כתבותיו של עמיתו מה"וול-סטריט גורנל". ועל כך נאמר: גם גנב, וגם טיפש.
article 9: 
סכם את המאמר הבא במשפט אחד. 
האם מיזם החאמסות של עורך "ידיעות אחרונות" רון ירון הוא פרסום סמוי למוצר של זרוע אחרת של הקבוצה? הקדמה: אתמול התפרסם בעיתון שער אחורי בפריסה חגיגית ומיוחדת, שהוקדש כולו לאיור בשחור-לבן של חאמסה. "ידיעות אחרונות מזמין אתכם לצבוע את החאמסה לכבוד החיילים והשוטרים – ולהצטלם איתה", נכתב בכותרת העמוד. משני צדיה הודפסו הכיתובים "נלחמים בטרור" ו"תודה לגיבורים שלנו" (בפונט גדול במיוחד). "הם מגנים עלינו בגופם מדי יום, ונותנים את כל הנשמה כדי שאזרחי ישראל יוכלו, גם בימים קשים של טרור ומהומות, להמשיך בשגרת חייהם. עכשיו אתם יכולים לומר לחיילים ולשוטרים תודה צבעונית במיוחד – מכל הלב", נכתב מתחת לאיור. "אתם מוזמנים לצבוע את החאמסה הגדולה שבעמוד זה, לכתוב את שמכם, להצטלם איתה – ולהעלות את האיור המוכן לפייסבוק ולאינסטגרם של ידיעות אחרונות או ynet, תחת ההאשטג #תודהלגיבורים. גם כיתות, משפחות או קבוצות חברים יכולות לצבוע ולהצטלם יחד. צבעו את החאמסה בעפרונות, בטושים, בצבעים זוהרים או עדינים, לבד או עם הילדים. הכל כדי להראות לאנשי כוחות הביטחון שלנו שגם כאשר הם עומדים אל מול הסכנה – הם אף פעם לא לבד. לא חייבים לצבוע הכל. אפשר להכניס קצת צבע. והעיקר – לשתף". כפי שניתן לראות, מדובר בטקסט שיווקי מובהק, ובעצם הזמנה לקמפיין קידום לכל דבר – כולל ההכוונה המדויקת להפצה ושכפול ברשתות החברתיות השונות. אבל מה מנסים לקדם ב"ידיעות אחרונות" באמצעות הקריאה הנרגשת? מובן שיש כאן המשך של הקו שעליו הוחלט בעיתון לאחר ההפסד בבחירות (הדגשת העממיות וה"פטריוטיות" של העיתון, בניסיון לכבוש בחזרה את לבם של הקהלים שמאסו במלחמתו של "ידיעות אחרונות" בנתניהו), וברור גם כי מילוי ההוראות והפצת החאמסה הצבועה הם למעשה פרסום של העיתון עצמו, שהלוגו שלו מודפס בגדול בראש הדף (שמופץ גם ברשת באמצעות דף הפייסבוק ואתר ynet), בדומה לאופן בו בנקים (למשל) מפרסמים את עצמם על גבי דגל ישראל ביום העצמאות ועל גבי מדבקות פטריוטיות בתקופות מלחמה. אך מדוע הוחלט דווקא על הדרך הביזארית הזו (למרבה האירוניה, סמל החאמסה שאוב בכלל מהמסורת המוסלמית, ומייצג את ידה של פאטמה, בתו של הנביא מוחמד), והאם הדבר קשור לטרנד הצביעה למבוגרים ולעובדה שהוצאת הספרים של "ידיעות אחרונות" מנסה להוביל אותו בישראל? ייתכן, כמובן, שמדובר בצירוף מקרים, אך לאחרונה התפרסמה ב"לאשה" כתבה רחבת היקף על הטרנד המסחרי: "צביעה במקום עצבים: טרנד חוברות צביעה למבוגרים, מרגיע ובריא למוח", ממליצה כותרת הכתבה מ"לאשה" (מגזין מבית "ידיעות אחרונות") שהתפרסמה גם באתר xnet, גם הוא מבית "ידיעות אחרונות". ב"לאשה" הציעו גם שער לצביעה (בתצלום למעלה). "ידיעות אחרונות" גם פרסם קופון שהזמין את הקוראים לרכוש את ספרי הצביעה של הוצאת "ידיעות אחרונות". "המנויים נהנים מטרנד הצביעה העולמי!", נכתב במרכז המודעה לסדרת הספרים, שהוצעו למכירה במחיר מבצע של 19.90 שקל כל אחד (בתנאי שיירכשו בסניפי סופר-פארם). למעשה, גם לצדה של החאמסה עצמה, בשולי הדף, נכתב אתמול כך: "האיור מתוך חוברת תופסים צבע בהוצאת ידיעות-שורות". הכיתוב המסגיר מופיע בחלק מהגליונות - אך נעלם מאחרים. האיור עצמו, אם תהיתם, כולל סמלי המגן-דוד שבמרכזו, לקוח בכלל מאתר התמונות הבינלאומי "שאטרסטוק" וצויר על ידי המאייר דימיטרי פנקובק, תושב בלרוס.
article 10: 
סכם את המאמר הבא במשפט אחד. 
שיטוט אקראי באתר הישראלי של חברת כי"ל עלול ליצור את הרושם שמדובר בארגון חדש שכל ייעודו שמירה על הסביבה. הגרפיקה העדינה של הידיים שעוטפות את הכדור הכחול והלוגו ההייטקיסטי החדש לא משאירים מקום לספק. תחת הלשוניות "קיימות", "אחריות" ו"מחויבות" מתחבאים סיפורים יפים והצהרת כוונות על האופן שבו כי"ל פועלת להגן על הסביבה, והכל עטוף בתמונות של אנשים מחייכים וטבע. רוצים לשחק ב"מכבסה הירוקה"? לחצו על התמונה מה שלא מוזכר שם למשל הוא שמדובר בקונצרן ענק בבעלות עידן עופר, שחברות רבות שבשליטתו מככבות כבר שנים במקומות הראשונים במדד ההשפעה הסביבתית השלילית של המשרד להגנת הסביבה. וכי"ל אינה היחידה. גם האתר של טורבינת הגז "חגית" של חברת החשמל מציגה את אותו הניחוח. בפתח האתר מוצגת תמונה ובה מרבצי דשא גדולים וירוקים ופרות חומות רועות בחופשיות באחו. כאילו במקרה, מאחור, נמצאת תחנת כוח שהמשרד להגנת הסביבה דירג לאחרונה במקום החמישי במדד הפליטות. שמה של "חגית" נכלל גם בין עשרים החברות במדד ההשפעה הסביבתית האחרון. התמונה הפסטורלית של הפרות לא רק שאינה משקפת את מציאות הזיהום, אלא שהיא אף אינה נאמנה למציאות בשטח: הפרות ומרבצי הדשא הודבקו במלאכת פוטושופ גסה, ודי בהגדלת התמונה כדי לראות את התפרים. את אותם התפרים בדיוק, ראה בתחילת החודש כתב "שקוף" דרור גורני, שביקר בכנס של ארגון "מעלה" שבו החברות המזהמות ביותר במשק קיבלו ציון על מאמץ סביבתי. "למרות מטרתו החשובה של הארגון, לא מעט פעמים נראה שדווקא החברות המזהמות ביותר במדינה מקבלות ממנו ציון סביבתי מושלם", כתב גורני, שתיאר כיצד המקום שובץ בעציצים ירוקים ואמירות ריקות שצבעו הכל בצבעי הסוואה.במילים אחרות, החברות המזהמות במשק עושות כל מאמץ כדי לטשטש ולשטוף בירוק את תרומתן לזיהום בארץ. האם הן מצליחות? אספנו ציטוטים מהאתרים של חלק מעשרים החברות במדד המפעלים המזהמים, ומבחר מייצג של ארגוני סביבה וארזנו אותם לחידון – האם מדובר בארגון ירוק, או כזה שרק מעמיד פנים כדי לטשטש את הנזק? היכנסו וגלו. 
article 11: 
סכם את המאמר הבא במשפט אחד. 
בלילה שבו נחתם ההסכם הקיבוצי בין עובדי "מעריב" לבין שלמה בן-צבי, הסתודד הבעלים החדש של "מעריב" עם מקורבו אודי רגונס (בעבר סמנכ"ל "מקור ראשון" וכיום ב"מעריב") ושוחח עימו על חגי מטר, יו"ר ועד העובדים בעיתון. כך טוענת גבי גולדמן, עורכת חדשות חוץ ב"מעריב" וחברת ועד העיתונאים, בתצהיר שהגישה בשבוע שעבר לבית-הדין לעבודה בתל-אביב באמצעות עו"ד אמיר בשה. הנהלת "מעריב" טוענת כי אי-קליטתו מחדש של מטר ב"מעריב" נבעה מהחלטה של עורך מקומוני הקבוצה דאז, יובל היימן, ונבעה משיקולים כלכליים ולגיטימיים בלבד. בארגון העיתונאים דוחים גרסה זו וטוענים כי ההחלטה בעניינו של מטר התקבלה בדרגים הגבוהים של ההנהלה, בשל היותו יו"ר הוועד. "בליל החתימה על ההסכם הקיבוצי, לילה שבו היו שני הצדדים שקועים במו"מ קדחתני שהסתיים בשעה שש בבוקר, נתקלתי בסצינה שעוררה את חשדי", מצהירה גולדמן. "בנקודה מסוימת, שבה הצוותים התפצלו להתייעצויות ודיונים פנימיים, הסתובבתי אנה ואנה במשרד הגדול (בחיפוש אחרי שירותים), כאשר לפתע מצאתי עצמי עומדת מול שלמה בן-צבי, מבעלי המשיבה, ויד ימינו אודי רגונס, כיום סמנכ"ל במעריב, שהסתודדו בקצה של מסדרון מרוחק. "ניכר היה כי השניים חיפשו את המקום המבודד ביותר במשרד הגדול שבו נוהל המו"מ, משרדם של צלמאיר, פילוסוף, טולדנו, באי-כוח המשיבה דאז, וכל שפת הגוף שלהם רמזה כי מדובר בנושא חשוב ומתוח. חייכתי אליהם לשלום והמשכתי בדרכי, אולם הסקרנות העיתונאית שלי גרמה לי להשתהות מאחורי כוננית ספרים כדי לנסות לשמוע מה הביג דיל. עמדתי שם כדקתיים, ולמרות שלא שמעתי משפטים שלמים, הצלחתי בבירור לשמוע שם שחזר בשיחתם שוב ושוב – חגי מטר. "אני זוכרת היטב כי חזרתי לחברי בתחושה קשה שלפיה משרתו של חגי מטר בסכנה מוחשית. התלבטתי אם לחלוק עימו ועם היתר את המידע, והחלטתי שלא לעשות כן, כדי שלא להוסיף עוד דאגה אחת לדאגות הרבות שהעכירו את מצב רוחנו באותו לילה, ומתוך אמונת תם כי מעסיק שרוצה בטובת העובדים לא יפטר יו"ר ועד בזמן מאבק עובדים. בדיעבד אני מצרה על כך שלא אמרתי דבר". לטענת גולדמן, מטר היה "הרוח החיה מאחורי התארגנות העיתונאים במעריב עוד מיומה הראשון", ואי-קליטתו מחדש גרמה נזק לוועד. בוועד "מעריב" נותרו רק שני חברים פעילים, היא והכתב יובל גורן, ושניהם "כורעים תחת העומס, הן האובייקטיבי והן הרגשי". לטענתה, "נסיונות רבים לגייס חברים חדשים לוועד נתקלו בתגובות מהססות, מכיוון שאנשים חוששים מגורל דומה כשל חגי מטר. אני עצמי הרגשתי לא פעם, בהולכי במסדרונות מעריב, כאילו על מצחי מצוירת מטרה, ואף הבעתי בפני חברי ובפני ארגון העיתונאים וההסתדרות חשש שיפטרו אותי כמו שפיטרו את חגי". גולדמן מציגה תמונת מצב עגומה, שבה בשבועות האחרונים "כל הישגי מאבק העיתונאים מתמסמסים". לטענתה, מאז החתימה על ההסכם הקיבוצי, הנהלת "מעריב" "התנהלה כיריבה של הוועד ולא כפרטנרית ליחסי עבודה קיבוציים". גולדמן טוענת כי חברי הוועד נאלצו לרדוף אחר ההנהלה כדי לשמוע ממנה על כוונותיה; כי ההנהלה סירבה לנהל מו"מ עם הוועד; וכי ההנהלה פנתה לעובדים בהסכם הקיבוצי והציעה להם לעבור לחוזה אישי "בשכר ובתנאים נמוכים יותר ולא – יבולע להם באמצעות פיטורים". לדבריה, ניכר חוסר תום הלב של הנהלת "מעריב", שביד אחת מבקשת לפטר עובדים מאורגנים ומנגד הבעלים בן-צבי מודיע כי החברה נמצאת על סף רווחיות, כפי שדווח באתר זה. גולדמן עתידה להיחקר על תצהירה בדיון שיתקיים מחר בבוקר בבית-הדין. 21961-11-12
article 12: 
סכם את המאמר הבא במשפט אחד. 
 השבוע עסקה התקשורת רבות בעדותה של המיליארדרית שרי אריסון, בעלת השליטה בבנק הפועלים, ולפיה היא שומעת קולות ומקבלת מסרים על העתיד להתרחש בעולם ופועלת בהתאם לכך. עמנואל רוזן משוחח עם נחמיה שטרסלר, פרשן כלכלי ב"הארץ" ובערוץ 2, ועם חברת-הכנסת לשעבר זהבה גלאון (מרצ) על הסיקור שקיבלה אריסון. האם יש מקום לדאגה כתוצאה מהתבטאויותיה של אריסון? האם המתקפה על אריסון נובעת מכך שהיא אשה, והאם התקשורת הגזימה בביקורתה?  אף ערוץ לא רכש בינתיים את זכויות השידור לליגת הכדורגל הבכירה בישראל. עמנואל רוזן משוחח על כך עם שלומי ברזל, עורך מדור הספורט ב"הארץ", ועם אורי שילה, מנכ"ל ההתאחדות לכדורגל. האם המשבר הכלכלי אשם במצב? האם האשמה בהתנהלות ההתאחדות לכדורגל, או אולי האשם דווקא באייל ברקוביץ, פרשן בשידורי הליגה המעביר ביקורת חריפה על רמת השחקנים?  אורלי אזולאי על ברק אובמה ועמנואל רוזן על נוחי דנקנר ושרי אריסון.
article 13: 
סכם את המאמר הבא במשפט אחד. 
אמיתי זיו, כתב התקשורת של "דה-מרקר", התייחס היום לדברים שאמר שאול אמסטרדמסקי בראיון ל"העין השביעית" בתחילת החודש לרגל זכייתו בפרס סוקולוב. אמסטרדמסקי הוא כתב העיתון הכלכלי המתחרה, "כלכליסט". זיו פירסם את הדברים ב"מכתב פתוח" שאליו הפנה מחשבון הטוויטר שלו (לקריאת המכתב המלא). אחרי שהחמיא לעמיתו על עבודתו העיתונאית, ולפני שחתם את דבריו בשבחים נוספים, כתב זיו: "תהיתי קצת על האמירה שלך בעין שדה-מרקר עיתון ימני מאוד. הם הסוו את זה יופי, אבל זה עיתון ימני מאוד. זו קביעה מאוד משונה בעיני", מאחר ש"דה-מרקר" "העלה על נס את המודל הסקנדינבי" ועוסק ב"משכורות העתק של בכירי המשק", "שילוב חרדים וערבים בשוק העבודה", "אי-השוויון והעוני". "ואם אנחנו כזה עיתון ימני, עיתון של טייקונים יעני", כותב עוד זיו, "איך תסביר את זה שהבנק הגדול במדינה הפעיל עלינו חרם פרסומות ארוך? ואחר-כך חברת הסלולר הגדולה במדינה, ורשת הקמעונות הגדולה במדינה? וכל אותה תקופה המשיכו לזרום התקציבים של אותם גופים לעיתון שלך". עוד הוסיף זיו: "האם יש איזה שמאלן כלכלי שלא מקבל אצלנו אינצים? שלי יחימוביץ, יוסי זעירא, מומי דהן וכל שם אחר שתעלה – קיבל ומקבל אצלנו נייר בנדיבות יותר מבכל עיתון אחר. ובוא נדבר רגע על המחאה החברתית. איפה אתם הייתם? כי אני יודע איפה אנחנו היינו – בשדרה. דה-מרקר תמך ללא סייג במחאה החברתית. גליונות הארץ חולקו חינם לאוהלים, ואפילו הוצאנו גליון מחאה מיוחד שחולק בהפגנות". זיו התייחס גם להתבטאות אחרת של אמסטרדמסקי: "לא מבין את האמירה שלך לגבי זה שדה-מרקר מנסה להסוות את המסר שלו", כתב זיו, "זו אמירה מתנשאת, לאמור: אל תאמינו להם, אני יודע מאיזה חומר הם עשויים באמת. אפשר להאשים את דה-מרקר בהרבה דברים, אבל אי-אפשר להאשים אותנו שאנחנו מעבירים מסרים מעורפלים. כשכתבים בעיתון, ואני ביניהם, נפגשים עם בכירים במשק, אם כבר, מאשימים אותנו בבולשביזם, לא בהיפר-קפיטליזם". לבסוף כתב זיו על יחסו של העיתון שבו הוא כותב לסוגיית האיגודים המקצועיים: "אני יודע, אני יודע. העבודה המאורגנת. אודה ולא אבוש. בנושא הזה דה-מרקר לוקח עמדה שאינה מתיישבת עם עמדת הסתדרות העובדים. אני לא מסקר את עובדי הנמל וחברת החשמל (תודה לאל), אבל כמי שכן מסקר את נושא הדואר ובמידה פחותה את מכון התקנים, אני גאה בעמדה שהעיתון לוקח כנגד הוועדים החזקים. בעיני זו אחת מבעיות היסוד במשק. באותה נשימה אזכיר שעמדנו דווקא לצדם של עובדי HOT ופלאפון ושרוב כתבי דה-מרקר בעצמם מאוגדים".
article 14: 
סכם את המאמר הבא במשפט אחד. 
הסיפור הגדול של השבוע בתחום המדיה הוא ללא ספק פרשת הפלגיאט שבה מצאה את עצמה מעורבת מאורין דאוד, בעלת הטור הנודעת של ה"ניו-יורק טיימס". בטורה מיום ראשון האחרון (17.5.09) עשתה דאוד שימוש בכמה שורות שנלקחו מבלוג האקטואליה "Talking Points Memo", ולא נתנה קרדיט לגוש מרשל, האיש שכתב אותן. דאוד הנבוכה התנצלה, ואמרה שזה היה בטעות, ומרשל האבירי כתב בבלוג שלו שמבחינתו מדובר במים מתחת לגשר. ובכל זאת, התקשורת חגגה את הסיפור הזה לדעת. הסיבה? במשך תקופה ארוכה ה"טיימס" מתלונן על כך שהאינטרנט בוזז את חומריו. עכשיו, כשה"טיימס" סוף-סוף נתפס בוזז חומר שמקורו באינטרנט, האינטרנט פשוט לא יכול היה להתאפק מלפצוח בחגיגות.  דאוד נתפסת על חם על-ידי קורא ערני של גוש מרשל >> דאוד מתנצלת ואומרת שזה לא היה בכוונה >> גוש מרשל סולח לדאוד בבלוג שלו >> האינטרנט חוגג את עצמו לדעת >> ענף הירחונים ממשיך לגסוס. דו"ח שמסכם את המחצית הראשונה של 2009 פורסם השבוע ומלמד שמגזיני אמריקה סובלים מירידה של 23% בהכנסות ממכירת מודעות לעומת אשתקד. רק שמונה ירחונים, מבין 118 שנכללו בדו"ח, דיווחו על עלייה כלשהי בהכנסות (רובם עוסקים בכושר, אחד עוסק בחקלאות, ואחד בציד). הסובלת הגדולה מכולן היא ענקית המגזינים Conde Nast, שצפויה להפסיד השנה מיליוני דולרים. זו החברה שמוציאה, בין השאר, את "ווג", "GQ" ואת ה"ניו-יורקר". בין הירחונים של החברה שנמצאים במצב הגרוע ביותר אפשר למצוא את "Wired", שאצלו חלה ירידה של 50% במספר המודעות. מו"ל העיתון סיפר ל"ניו-יורק טיימס" שהתוכנית שלו להצלת הספינה מטביעה כוללת בעיקר תפילה וציפייה לנס.  הנתונים העגומים >> ב-"Wired" מתפללים לנס >> מגזין אחר שאיום סגירה ממשי מרחף מעל ראשו הוא "Paste", מגזין מוזיקה שיוצא באטלנטה ורואה אור ברחבי העולם בכ-200 אלף עותקים בחודש. במאמץ אחרון להציל את מקום העבודה שלהם פנו העורכים לקוראיהם כשהם, פחות או יותר, מתחננים לתרומות. לעזרת "Paste" נחלצו 75 אמנים, וביניהם להקות ידועות דוגמת The Decemberists, Indigo Girls ו-She & Him, שהסכימו לתרום משיריהן לקוראים שיכניסו יד לכיסם כדי להציל את העיתון.  פרטי הקמפיין להצלת "Paste" >> נמצא מודל כלכלי שיציל את העיתונות: גברת אמידה העונה לשם לואיסה שילמה 13 אלף דולר כדי לכתוב בלוג ב"הפינגטון פוסט". התפקיד הנחשק נמכר במכירה פומבית, והכסף ייתרם לצדקה. מדוע הסכימה לואיסה לשלם עבור התפקיד? "אריאנה הפינגטון היא האלוהים שלי, ואני משתחווה לה", סיפרה לאתר הרכילות "Gawker". "חוץ מזה, ההפינגטון פוסט נראה כמו מקום טוב להתחיל בקריירת כתיבה". אם עוד כמה עשירים משועממים ילכו בעקבותיה, אפשר יהיה להתחיל לדבר על היחלצות מהמשבר.  הסיפור ב"Gawker" >> טרנד הטוויטר עדיין מסרב לגווע, וכעת, משפשט ואחז גם בעיתונות המסורתית, נשאלת השאלה: על-פי אילו קודים אמורים לנהוג עיתונאים מכובדים בעודם מעדכנים את המזדנבים שלהם בזוטות שאורכן לא יותר מ-140 תווים? על-פי ממצאיו של גו סטראפ, שהתפרסמו ב"אדיטור ופבלישר", בין העיתונים שנוהגים חומרה יתרה עם כתביהם בכל הנוגע לכתיבה בפלטפורמות בלתי רשמיות אפשר למצוא את ה"וול-סטריט גורנל", ה"וושינגטון פוסט" וה"לוס-אנגלס טיימס". ה"ניו-יורק טיימס", לעומת זאת, מחמיר פחות. כתוצאה מכך, מספר סטראפ, כבר הספיק העיתון לסבול מכמה מקרים שבהם דלף לטוויטר מידע מישיבות המערכת.  מאמרו של סטראפ ב"אדיטור ופבלישר" >> אחרי עיתוני ה"מטרו", מגיע תורו של עיתון ה"טקסי". בהודו הושק השבוע "MumBaee", עיתון חדש שיוצא לאור בלמעלה מ-30 אלף עותקים על-ידי איגוד נהגי המוניות של מומבאי, ומחולק חינם לנוסעי צי הרכב העצום שלו.  הידיעה ב"אינדיה ניוז" >> חביב המדור, איש התקשורת הפופולרי גלן בק, שנוטה לזרוע היסטריה, להפיץ תיאוריות קונספירציה ולפרוץ בבכי במסגרת תוכניתו בערוץ פוקס ניוז, התארח השבוע בתוכנית "The View" וקיבל על הראש מחבורת הקצקעס שיושבות בפאנל. בין השאר כונה בק על-ידי וופי גולדברג "A lying sack of dog mess", שזו הדרך האמריקאית להגיד למישהו בטלוויזיה שהוא חתיכה של חרא. משם זה רק הלך והידרדר.  וופי אומרת לגלן בק מה היא חושבת עליו >>
article 15: 
סכם את המאמר הבא במשפט אחד. 
בג"ץ 8091/06 בפני: כבוד השופט ד חשין העותרים: 1. נ.ט.ו. רשתות גלובליות (ישראל) בע"מ 2. N.T.V Hungry Commercial Limited Liability Company נ ג ד המשיבים: 1. שר התקשורת 2. המועצה לשידורי כבלים ולשידורי לווין 3. ערוצי זה"ב ושות 4. מת"ב-מערכות תקשורת בכבלים בע"מ 5. תבל-תשדורת בינלאומית בישראל בע"מ 6. די.בי.אס. שרותי לווין (1988)בע"מ 7. וש טלקנל בע"מ עתירה למתן צו על תנאי וצו ביניים העותרת 1 היא נציגה בישראל של העותרת 2, חברה זרה המפעילה את ערוץ NTV-MIR, (להלן: הערוץ). העותרות מבקשות צו על תנאי המורה למשיב 1 לנמק מדוע לא יעניק להן, באמצעות משיבות 6-3, היתר לכלול פרסומת ישראלית בשידורי הערוץ. כן מבקשות הן צו על תנאי שיורה למשיבה 2 (להלן: המועצה) לשקול מחדש את החלטתה האוסרת על הערוץ להמשיך ולשלב פרסומות ישראליות בשידוריו, ולהאריך את המועד שנקבע להפסקת שידור פרסומות אלו. כן התבקש צו ביניים, שיורה למועצה שלא לאכוף על משיבות 3-6 את החלטותיה האוסרות על הערוץ שידורי פרסומת ישראלית, ויורה גם לאחרונות שלא לבצע החלטות אלה. העתירה באה בעקבות ס 6כד(א) לחוק התקשורת (בזק ושידורים), תשמ"ב-1982 הקובע כי בעל רישיון כללי לשידורי כבלים לא יכלול פרסומת בשידוריו ובעקבות בג"ץ טלקנל בו הורה בג"ץ לערוץ RTVi (המיועד בעיקר לציבור בישראל או לחלק ממנו) על איסור פרסומת, לאחר מתן 3 חודשי התארגנות, שבעקבותיו הודיעה המועצה למשיבות 3-6 כי הן נדרשות לפעול להפסקת שידורי פרסומות ישראליות גם בערוץ NTV, עד 4.10.2006. בית-המשפט העליון דחה את הבקשה למתן צו ביניים ופסק כי: הנחת המוצא היא, כי שידורי ערוץ NTV מיועדים בעיקרם לציבור בישראל או לחלק ממנו. משכך, ולאור בג"ץ טלקנל, אין הערוץ רשאי לכלול בשידוריו פרסומות ישראליות. לפיכך, אין מקום ליתן צווי ביניים כמבוקש, שכן הדבר יאפשר לערוץ NTV להמשיך ולשדר פרסומות ישראליות בניגוד לחוק. מסקנה זו מתחזקת לאור ההפליה שתיווצר אם יינתן הצו המבוקש, בין ערוץ NTV לערוצים זרים אחרים, שהאיסור לשדר פרסומות ישראליות חל אף עליהם. אין דומה הפליה פסולה זו להבחנה הכשרה והמותרת שבין ערוצים אלה לבין הערוץ שמפעילה טלקנל, בהיות האחרון ערוץ ייעודי, המורשה לפי חוק לשדר פרסומות. אף בקשת העותרות לדחות את המועד שהחל ממנו אסור יהיה לערוץ לשדר פרסומות ישראליות נדחתה, שכן נמצאים אנו מעבר לתקופת שלושת החודשים שבהם היה על העותרות להתארגן לקראת אכיפת האיסור על שידור פרסומות ישראליות בערוץ. היעתרות לבקשת העותרות תיצור הפליה בין הערוץ לבין ערוצים אחרים, שנאלצו להסתפק בשלושה חודשי התארגנות. סיכויי העתירה קלושים ככל שהיא נוגעת לבקשה להתיר שידור פרסומות ישראליות עוד בטרם נתן המשיב 1 החלטה בעניין זה. אשר למאזן הנוחות, אין צורך להכריע במחלוקת שבין העותרות לבין טלקנל בעניין זה. האיסור על שידורים המיועדים בעיקרם לציבור בישראל או לחלק ממנו, אינו מופנה אך כלפי העותרות, אלא על כל ערוץ המשדר שידורים כאלה. לפיכך, אף אם נניח כי הערוץ ייפגע כתוצאה מהאיסור על שידור פרסומות ישראליות, הרי שפגיעה זו היא בבחינת תוצאה טבעית של אכיפת החוק. בדיוק לשם מזעור פגיעה אפשרית מעין זו נועדו 3 חודשי ההתארגנות. לקריאת פסק הדין המלא
article 16: 
סכם את המאמר הבא במשפט אחד. 
האירוע הגדול הראשון שצריכה הייתי לסקר ככתבת "די-צייט" שזה עתה הגיעה לישראל היה הטבח שביצע ברוך גולדשטיין בחברון. כבר אז הבחנתי באופיים המיוחד של דיווחי הטלוויזיה הישראלית. במשך ימים שלמים שודרו דיווחים מיוחדים על הנושא, אותן תמונות זוועה הוצגו שוב ושוב לפרטי פרטיהן. אופי דומה לובש סיקורן של התקפות מחבלים על אזרחים ישראלים – מוצגים צילומים ארוכים וקלוז-אפס ממקום התרחשות הרצח. לאחר רצח רבין ראיתי כיצד נוטלת על עצמה הטלוויזיה את תפקיד הפסיכותרפיסט של עם שלם. מי שהיה משותק מרוב אבל יכול היה להשתתף בהתרחשויות ולהתייחס יום ולילה מול המסך הקטן. העובדה שמהדורת "מבט" עוסקת במשך קרוב לשעה אך ורק בהתרחשויות בישראל ובאזור נותנת לצופה, לעתים קרובות, את התחושה שהוא נמצא במרכז העולם. העורכים במערכת לענייני פנים נאלצים להזכיר מדי פעם שיש סכסוכים, משברים קואליציוניים או בחירות גם במקומות אחרים בעולם.   מרחק זה מכביד במדינה שבה החדשות נשמעות מדי שעה, אפילו בזמן נסיעה באוטובוס ציבורי. אכן, קורה כאן לא מעט, אולם גם כלי התקשורת מדווחים הרבה מאוד. שני העיתונים היומיים הגדולים, "ידיעות אחרונות" ו"מעריב", נאבקים על התפוצה, ומאבק זה משתקף, כמו בכל מקום, בעיקר בכותרות צעקניות ולאו דווקא בעליית רמת הכתיבה העיתונאית. פירושו של דבר הרבה "בלה-בלה", שבארצות אחרות מופץ על-ידי "העיתונות הצהובה". מאידך, אין בישראל, למרבה המזל, אף לא עיתון אחד מסוג ה"בילדצייטונג" הגרמני או "הסאן" האנגלי. לעיתונות ה"בלה-בלה" יש לשייך, בעיני, גם את העיסוק הרעשני במשפחת נתניהו. אין ספק שראש הממשלה, הדוגל בסגנון פוליטי פסבדו-אמריקאי, הביא זאת על עצמו. אולם, אפילו כמשקיפה מן הצד אינני יכולה להשתחרר מהחשד שאילו היה זה שמעון פרס שהיה מבזבז 3,000 דולר בבית-מלון בדאבוס, היתה לכך תהודה פחותה בהרבה. במקרה זה, ייתכן שהגישה התקשורתית השלילית, שנתניהו כה מרבה להתלונן עליה, מילאה בכל זאת תפקיד מסוים, אם כי קטן, שכן יש מספיק סיבות אחרות, ראויות, לדיווח ביקורתי. התחרות על התפוצה מוליכה, לעתים, לפרסום סנסציות שהאקטואליות שלהן אינה עולה על 24 שעות. אולם כיוון שידיעות ישראליות המוצגות כחשובות מאומצות כמעט מיידית על-ידי כתבי העיתונות הבינלאומית, מופיעים בתקשורת האירופית והאמריקאית דיווחים על אודות אירועים שכבר אינם אקטואליים. לדוגמה, דיווח על ראיון עם פרופ זאב מעוז, מנהל המכון ללימודים אסטרטגיים באוניברסיטת תל-אביב, שבו הוא מתייחס במלוא הרצינות לאפשרות של פוטש צבאי בישראל, הופיע ביומון הגרמני "פרנקפורטר אלגמיינה צייטונג", אף שבאותה עת שוב לא זכה כלל לתשומת לב ציבורית. דיווח זה הוביל לקריאה טלפונית אלי ממרכז השבועון "די-צייט" בגרמניה, שעורכיו רצו מאמר מפורט בנושא לשבוע לאחר מכן. לאחר כמה וכמה שיחות עם "יודעי דבר", אושר לי את אשר כבר שיערתי קודם לכן: שהנושא הוא "זבוב שתוחלת חייו היא יום אחד", כפי שאופייני לתנאי התקשורת הישראלית. אך כיצד להבהיר זאת למערכת שבועון הבית שלי, שעורכיו קראו זה עתה על הנושא בעיתון היומי החשוב בגרמניה? לא כל מה שהתקשורת הישראלית מייצרת מדי יום ביומו הוא באמת "אקטואלי" כפי שהוא מוצג. לעבוד ככתבת חוץ עבור שבועון מסוג "די-צייט" משמעו לדווח על התפתחויות ארוכות טווח. אולם, משום שכל העת מועברים מישראל כל-כך הרבה דיווחים אקטואליים, עלי ללחוץ על המערכת בהמבורג שוב ושוב שגם לה כדאי לפרסם נושאים חשובים שהם עדיין בלתי ידועים, ושאנחנו יכולים להדפיסם ראשונים. ברם, אם מתפוצץ מטען חבלה או יש התנגשויות אלימות, אין ברירה אלא להזיז מאמר מתוכנן על תום עידן הקיבוצים או על הקוניקטורה בתחום הטכנולוגיה המודרנית, לטובת המצב ה"אקטואלי באמת". גיזלה דאכס היא כתבת השבועון הגרמני "די-צייט" בישראל גיליון 9, יוני 1997
article 17: 
סכם את המאמר הבא במשפט אחד. 
בדירתה של השחקנית אלפרידה ריטר, שזה עתה חזרה מרוסיה. מזוודות פרוקות למחצה. העיתונאים פיקסל, פייגל והלברשטאם מנופפים בזרועות ומציפים אותה בשאלות. שלושתם ביחד (בערבוביה): יש לך סימנים של הנאגאייקות [שוט רוסי]? בואי תראי אותם? אנו רוצים פרטי פרטים, details. איך הייתה המוסקוואיות? מה הרשמים שלך? את בוודאי סבלת נורא, את שומעת, בוודאי ס ב ל ת? פיקסל: תארי כיצד התייחסו אליך כאל אסירה! פייגל: אנא ספרי על רשמייך עבור מהדורת הערב! הלברשטאם: תארי עבור מהדורת הבוקר מה הייתה האווירה בדרך חזרה! אלפרידה ריטר (במבטא צפון גרמני ובחיוך): רבותי, אני מודה לכם על העניין הרב, זה באמת נוגע ללב, שהווינאים האהובים שלי שמרו את אהדתם אלי. אני מודה לכם מכל הלב, שכל כך טרחתם באופן אישי. הייתי בשמחה גם מחכה עם פריקת המזוודות, אולם אינני יכולה לומר לכם אלא שהיה מאוד מאוד מעניין, ששום דבר רע לא קרה לי ושהנסיעה חזרה היתה אמנם ארוכה, אבל אפילו לא במקצת קשה, ושאני (בטון שובב) מאוד שמחה להיות שוב בווינה האהובה. האלברשטאם: מעניין—כלומר הנסיעה חזרה היתה ארוכה—את מוכנה להודות בכך? פייגל: היא אמרה קשה. פיקסל: חכו רגע, את ההקדמה כתבתי כבר במערכת—רק רגע—(כותב)—מיסורי השבי הרוסי נפדתה, ולאחר נסיעה ארוכה וקשה הגיעה סוף-סוף ליעדה. האמנית הגירה דמעות שמחה, ביודעה על היותה שוב בעירה האהובה וינה. אלפרידה ריטר (מאיימת עם האצבע): דוקטור שלי, דוקטור שלי, את זה לא אמרתי, להיפך, אני אמרתי שבכל הקשור אלי אינני יכולה להתלונן על כלום. פיקסל: אהה! (כותב) האמנית מתבוננת כעת אחורה בשוויון נפש אירוני מסוים על מה שעבר עליה. אלפרידה ריטר: אבל מה זה?—אני חייבת לומר—לא, דוקטור, אני מזועזעת. פיקסל (כותב): אבל אז—כשהמבקר רענן את זיכרונה, היא ביטאה זעזוע. במלים נרגשות תארה ריטר כיצד ניטלה ממנה כל אפשרות להתלונן על היחס לו זכתה. אלפרידה ריטר: אבל דוקטור, מה אתה מנסה לעשות?—אני בשום אופן לא יכולה לומר... פיקסל: היא אפילו לא יכולה לומר. אלפרידה ריטר: אבל באמת—אני לא יכולה באמת לומר. הלברשטאם: אבל באמת, את לא יודעת שאפשר לומר הכל?! חברה יקרה, הביטי, קהל הקוראים רוצה לקרוא, את מבינה. את י כ ו ל ה לומר. אצלנו בוודאי, ברוסיה אולי לא, כאן תודה לאל יש זכות דיבור, לא כמו ברוסיה. כאן השבח לאל ניתן לומר הכל על המצב ברוסיה. האם ברוסיה התעניין עיתון כלשהו בך כמו כאן. נו אז! פייגל: ריטר, גלי תבונה. האם את חושבת שקצת פרסומת תזיק לך במקום שבו את עוד מתכוונת להופיע? נו אז! אלפרידה ריטר: אבל רבותי—אני לא יכולה—זה הרי מצוץ מהאצבע—לו הייתם רואים זאת בעצמכם—לו הייתה לי אפילו תלונה מזערית על הצקות ברחוב או במשרדים —אתם מעלים על דעתכם שהייתי שותקת? פיקסל (כותב): רועדת עדיין מהתרגשות, נזכרת ריטר כיצד ההמון ברחוב מעך את אצבעותיה, כיצד הציקו לה במשרדים כאשר העזה להביע תלונה מזערית וכיצד היא היתה חייבת לשמור על שתיקה בנוגע לכל החוויות האיומות הללו. אלפרידה ריטר: אבל דוקטור, אתה חומד לצון. אני יכולה לומר לכם אפילו שהשוטרים באו מאוד לקראתי, הושיטו יד היכן שיכלו. לא היתה לי בעיה כלשהי לצאת החוצה לכל מקום שרציתי, ולחזור הביתה אחר כך, אני מבטיחה לכם, לו הייתי מרגישה אפילו לשנייה אחת כאסירה... פיקסל (כותב): האמנית מספרת, שבמקרה אחד כאשר היא ניסתה לצאת החוצה, באו השוטרים לקראתה, אחזו בה בידה והחזירו אותה הביתה, ושלמעשה חיה חיי אסירה... אלפרידה ריטר: כעת אני באמת כועסת—אין זו אמת רבותיי-אני מוחה! פיקסל (כותב): היא באמת כעסה, בהיזכרה בחוויות אלה, במחאותיה חסרות הטעם. אלפרידה ריטר: אין זו אמת רבותיי! פיקסל (כותב): לא אמת? מה זאת אומרת לא אמת? כל מלה שכתבתי יצאה מפיך. מערכה ראשונה, תמונה 14, מתוך "ימי האנושות האחרונים: טרגדיה בחמש מערכות עם פתיח ואחרית דבר" מאת קארל קראוס, בתרגומה של ד"ר איריס רחמימוב מאוניברסיטת תל-אביב, מובאת כאן באדיבות האוניברסיטה Karl Kraus, Die Letzten Tage der Menschheit: Tragödie in fünf Akten mit Vorspiel und Epilog Edition 1926 (Die Fackel Wien, Leipzig) מה שנשמיד / אורן פרסיקו מי שצורך תקשורת באופן ביקורתי, חב חוב עצום לקרל קראוס גם אם מעולם לא קרא מילה אחת שכתב
article 18: 
סכם את המאמר הבא במשפט אחד. 
חברות וחברים, בדרך לניצחון נוסף באחד המאבקים שלנו! דיווחנו לכם על זה ראשונים עוד כשזה היה בתנור, אך כעת זה סופי: מבקר המדינה קובע בדוח רשמי כי על כל איש ציבור לפרסם מדיניות למחיקת פוסטים ביקורתיים בדפיו הציבוריים, וכי חסל סדר חסימה שרירותית!  השנה אספנו יחד אתכם מידע על פוליטקאים שחוסמים אזרחים בעמודי הפייסבוק שלהם – ללא אזהרה מראש, וללא כל סיבה מוצדקת. כלומר מגיבים שלא התבטאו באלימות, אלא רק העבירו ביקורת מנומסת או שאלו שאלות – אוידו מדפים שאנו מממנים באמצעות כספי מיסים. אותם גולשים נחסמו מדפים שלא דנים בהם על עיצוב הסלון, אלא על התנהלות ציבורית. פנינו לוועדת האתיקה של הכנסת בנושא – וחסמו אותנו. עיתונאים אחרים? צחקו עלינו. לבסוף ערכנו סקר חסימות גדול יחד עם אסתי סגל, ופנינו למבקר (יחד עם רבים אחרים שנחסמו). כעת מבקר המדינה מתקין כללים דיגיטליים מעולים! "מניעת ביקורת לא נוחה לאיש הציבור או לגוף הציבורי" הוא אומר, אך אינה סיבה המצדיקה חסימה. לדברי המבקר, יש לנקוט תחילה ב"אמצעים שפגיעתם בחופש הביטוי פחותה, כמו מתן אזהרה או חסימה מוגבלת בזמן". המבקר קבע כי על גוף ציבורי או איש ציבור המפעיל דף פייסבוק ציבורי לפרסם מדיניות בדבר השימוש בדף ולקבוע נהלים. "על נוהלי השימוש לעלות בקנה אחד עם הזכות לחופש הביטוי ולכלול אמצעי תגובה מידתיים שיינקטו נגד המפרים את מדיניות השימוש בדף, כגון אזהרה קודם מחיקה או חסימה לזמן מוגבל בתגובה על ההפרות הראשונות". עוד הוא קובע שהסנקציות צריכות להיות מנומקות ויש לתעד את הטלתן. הכנסת והפוליטיקאים עלולים לא לאמץ את הנחיות המבקר בנושא. אך כעת עתירה שתוגש לבית המשפט בנושא תוכל להישען על פסיקתו! במיוחד מול שרים וראשי ערים (מול הח"כים פסיקת המבקר היא יותר בגדר המלצה, בניגוד לרשות המבצעת). אז מי מרים את הכפפה?   
article 19: 
סכם את המאמר הבא במשפט אחד. 
אם תמונה שווה אלף מלים, אולי אפשר להסתפק בטקסט? מתברר שזאת עמדתו של ה"ניו-יורק טיימס". קוראיו של העיתון האמריקאי יכלו לקרוא שאת השער של הגיליון החדש של "שרלי הבדו" תעטר דמותו של הנביא מוחמד, בעינו דמעה, בידיו השלט "Je suis Charlie" ומעליו הכיתוב "הכל נסלח". אבל את הקריקטורה עצמה לא יכלו לראות. המאמר של רייצל דונאדיו מה-12.1.15 מתאר את ישיבת המערכת של 25 הניצולים מהטבח בשבועון הסאטירי, שהתנהלה במשרדי העיתון "ליברסיון", שהתנדב לספק את האכסניה הזמנית. בסיום הישיבה המוצלחת, כותבת דונאדיו, "בשמחה אם גם באירוניה", הם פרצו בקריאות "אללהו אכבר". המאמר מלווה בשלוש תמונות, באחת מהן נראים הניצולים העמלים על הגיליון שיודפס בחמישה מיליון עותקים, במקום 60 אלף שבשגרה. אבל הקריקטורה שבמרכז העניין, כמו גם הקריקטורות האחרות של מוחמד שפירסם "שרלי" בעבר, אינן ביניהן. צריך סיבה טובה כדי לא לכלול את הקריקטורות בכתבה הזאת ובדיווחים השונים על הפיגוע. האם הסיבה של ה"טיימס" היתה טובה דייה? רבים חשבו שלא. האומבודסמן של העיתון, מרגרט סליבן, הקדישה שני טורים לעניין. את ההחלטה לא לפרסם קיבל העורך הראשי דין באקט, היא כותבת, ונימק זאת כהתחשבות בקוראים: "יש לנו סטנדרט שמשמש אותנו נאמנה כבר זמן רב: יש הבדל בין עלבון שלא לצורך לבין סאטירה. רוב הקריקטורות הן עלבונות שלא לצורך". באקט הכחיש כי מדובר בכניעה לפחד מפני פעולת תגמול או דאגה לשלומם של אנשי ה"טיימס" ברחבי העולם. התייעצתי עם אנשי הדסק הבינלאומי, סיפר העורך, ואלה אמרו שהם אינם חוששים. ההחלטה היתה עקרונית, הצהיר. אפשר להבין זאת: ה"טיימס" לא היה מוצא לנכון לפרסם קריקטורות כאלה בימים כתיקונם, אז מדוע היום? אלא שאם אפשר להצדיק את אי-הפרסום של הקריקטורות הקודמות של "שרלי" בדיווחים לאחר הפיגוע, כאשר הפוקוס החדשותי היה הטבח עצמו והתמונה המרכזית היתה זירת האירוע רווית הדם, הרי כאשר במוקד נמצא הגיליון החדש, הדיווח ללא השער המדובר מעורר תחושת צדקנות יותר מאשר כבוד לקוראים רגישים. ואולי גם הערך החדשותי של הקריקטורות אינו מחריג אותן מההתנהלות בשגרה ואינו מצדיק את הפגיעה האפשרית ברגשות הקוראים? המוטו של ה"ניו-יורק טיימס", שמופיע בראש כל מהדורה, הוא "כל החדשות שראויות לדפוס". לפנינו, אם כן, דילמה בין "כל החדשות" לבין "הראויות לדפוס". כספינת הדגל של העיתונות האמריקאית, ה"טיימס" מושך תשומת לב רבה יותר, ובהתאם גם מעניק תשומת לב יתרה להצדקת החלטותיו. אבל כלי תקשורת אחרים נהגו באופן דומה. גם הרשתות CNN ו-NBC, כמו גם הסוכנות AP, לא פירסמו את הקריקטורות. "וושינגטון פוסט" נמנע בתחילה מפרסום הקריקטורות הישנות, בדומה ל"טיימס", מתוך רגישות לקוראיו (למעט במאמר דעה, בהחלטה של עורך הדעות), אבל בדיווחו על הגיליון החדש של "שרלי" הביא את תמונתו, וכך נהג גם ה"וול-סטריט גורנל". בטורה השני, לאחר הדיווח על השער של "שרלי", סברה האמבודסמן סליבן שה"טיימס" היה צריך להכריע באופן דומה: "קוראי העיתון לא היו צריכים ללכת למקום אחר כדי למצוא את התמונה". ייתכן של"ניו-יורק טיימס" היה קל לדבוק בעקרון אי-הפרסום מפני שעם האינטרנטיזציה של התקשורת, קשה להאמין שגם הקוראים הנאמנים ביותר לא נחשפו לתמונות. אפילו עיתונם האהוב סיפק קישור לתמונת השער החדש; כך הקוראים נחשפים למלוא האינפורמציה, בעוד שהעיתון יכול לשמור על העמדה הבלתי מתפשרת. אפשר לתהות: האם ההחלטה של באקט היתה נותרת בעינה גם בעידן לא מקוון, עת הקוראים היו תלויים במידה רבה בעיתון כדי להיחשף לתמונת השער של "שרלי"? כלי תקשורת אחרים הציגו עמדה עקרונית שונה בתכלית. פלטפורמות אינטרנטיות כמו "הפינגטון פוסט" ו"באזפיד" פירסמו את הקריקטורות מלכתחילה ובהבלטה. נח שכטמן, עורך ב"דיילי ביסט", שפירסם פאנל של הקריקטורות, אמר ל"קולומביה גורנליזם ריביו" ש"כלי תקשורת שמחליטים שלא לפרסם את התמונות האלה או לטשטשן ראויים לגינוי". עיתונים מרכזיים באירופה פירסמו גם הם את הקריקטורות, ביניהם "פרנקפורטר אלגמיינה צייטונג" הגרמני, "נויה זוריצר צייטונג" השווייצרי, "קוריירה דלה-סרה" האיטלקי וכמובן "לה-מונד" הצרפתי. אבל דווקא העיתון הדני "יילנדס פוסטן", שב- 2005 פירסם 12 קריקטורות של מוחמד שעוררו מהומה רבתי, שמר הפעם על שתיקה ויזואלית. העורך יורן מיקלסן מצוטט ב"קולומביה גורנליזם ריביו" כאומר: "אני שומר על זכותי כעורך לפרסם בעתיד קריקטורות מכל הסוגים. אבל לא עכשיו. האמת היא שמבחינתנו זה יהיה חסר אחריות לגמרי לפרסם כעת קריקטורות ישנות או חדשות של הנביא. רבים לא ירצו להודות בכך. אני מודה בכך, הגם שבחוסר רצון".
article 20: 
סכם את המאמר הבא במשפט אחד. 
מהו מדור "הגנזך" דו"ח כספי, 2008 דו"ח כספי, 2009 דו"ח כספי, 2010 דו"ח כספי, 2011 דו"ח כספי, 2012 דו"ח כספי, 2013 דו"ח כספי, 2014 דו"ח מילולי, 2008 דו"ח מילולי, 2009 דו"ח מילולי, 2010 דו"ח מילולי, 2011 דו"ח מילולי, 2012 דו"ח מילולי, 2013 דו"ח מילולי, 2014 תקציר הליכי ביקורת מטעם רשם העמותות, 2015 חמשת מקבלי השכר הגבוה בעמותה, 2009 חמשת מקבלי השכר הגבוה בעמותה, 2010 חמשת מקבלי השכר הגבוה בעמותה, 2011 חמשת מקבלי השכר הגבוה בעמותה, 2013 חמשת מקבלי השכר הגבוה בעמותה, 2014 עמותת יתדות תשמ"ו להחדרת ערכי היהדות: תעודת רישום, 1986 נסחי חברה, יתדות ת.ש.מ.ו הוצאה לאור ופרסומים בע"מ: 22.4.18 | 8.4.21 עשיית שימוש כלשהו, לרבות עיון, קריאה והסתמכות על מסמכים כשהם לקוחים מתוך מדור זה, היא בבחינת הסכמה מכללא מצדו של עושה השימוש לעשות זאת באופן הוגן וסביר ובהתאם לכל דין, תוך הימנעות מהפרת זכויות כלשהי. המסמכים הנכללים במדור מפורסמים כפי שנתקבלו, ול"הצלחה" ו/או ל"העין השביעית" אין ולא תהיה כל אחריות ו/או שליטה על תוכנם, צורתם, שלמותם וכיו"ב. גולשים המחזיקים בידיהם מסמכים שיש תועלת בחשיפתם לאור השמש מוזמנים לפנות אלינו ולמסור אותם באמצעות כתובת האימייל contact@the7eye.org.il
article 21: 
סכם את המאמר הבא במשפט אחד. 
גון סטיוארט, מנחה ה"דיילי שואו" בערוץ קומדי-סנטרל, הוא הסטיריקן המצליח והמפורסם ביותר בארה"ב. סקרים ומחקרים טענו כי התוכנית בהגשתו שקולה למשדרי חדשות רגילים מבחינת היקף המידע המוצעת לצופים, וכי עבור נתח גדול של צופי הטלוויזיה האמריקאים היא משמשת ספק המידע העיקרי של אקטואליה.  לכבוד פרשת האזנות הסתר, המאיימת על אחיזתו של רופרט מרדוק באימפריית העיתונות הגדולה בעולם, כמה קטעים מן התוכנית העוסקים באיל התקשורת – מ-2003 ועד לפרשה הנוכחית. קטעי הווידיאו מובאים כאן בהתאם לרשיון השימוש באתר התוכנית. The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook
article 22: 
סכם את המאמר הבא במשפט אחד. 
 "תולעת המשפט" הוא פרויקט ביג דאטה שנועד "להנגיש בצורה פתוחה וגולמית נתונים על הנעשה בבתי-המשפט בישראל", כך על-פי הצהרת הכוונות של מייסדו, אנדי וורמס. וורמס שוחח על הפרויקט ועל תפיסת העולם שמאחוריו ב"קול העין", תוכנית הרדיו של "העין השביעית" וקול-הקמפוס. להלן גרסה ערוכה של השיחה שקיים איתו המנחה איתמר ב"ז. "תולעת המשפט", מספר וורמס, עושה שימוש במאגר הנתונים של אתר האינטרנט של הרשות השופטת, המציג מידע על התיקים המשפטיים הנידונים בבתי-משפט ברחבי הארץ. "תולעת המשפט עושה דבר מאוד פשוט: היא לוקחת את כל הנתונים ומכניסה אותם לגיליון אלקטרוני, כלומר לאקסל, כך שכל אחד יוכל לעבוד על זה עם כלים סטטיסטיים ומספריים ולעשות את הבדיקות שהוא מעוניין בהן ולהגיע למסקנות". איזה סוג של מסקנות אפשר להסיק מהמידע שהנגשת עד עכשיו? "למשל, כמה תיקים נפתחים בכל בתי-המשפט, כמה שופטים מטפלים בכמה תיקים, ובאיזה סוגים של תיקים. פרסמנו גם רבע מיליון רשומות של מינויים מקצועיים בשכר שנעשו בבתי-המשפט – בתי-המשפט בארץ, כשהם מנהלים תיקים, ממנים אנשי מקצוע כמו רופאים או עורכי-דין שמסייעים בתיק. "פעם פנה אלי עיתונאי שרצה לבדוק האם יש דפוסים שחוזרים על עצמם כשבתי-המשפט ממנים אנשי מקצוע – למעשה הוא רצה לבדוק האם יש איזושהי קומבינה שלפיה אנשי מקצוע מסוימים מקבלים הרבה יותר מינויים מאנשי מקצוע אחרים. לשמחתנו לא יצא מזה שום פרסום כי העיתונאי הגיע למסקנה שאין משהו חריג, שבאמת התיקים מפוזרים באופן די רחב בין מספר גדול מאוד של אנשי מקצוע. הדבר המעניין הוא שיש לנו את היכולת בתור אזרחים ובתור פעילים לבדוק את הרשויות שלנו ולעמוד על תפקודן". למה להנגיש מידע דווקא ממערכת המשפט? "מערכת המשפט היא מערכת מאוד חשובה בישראל, שנוגעת לכל תחומי החיים שלנו – לחיינו הפרטיים, לחיינו העסקיים וליחס בין האזרחים לבין הרשויות. למעשה, זו תמונת ראי של החברה כולה. אפשר לראות באיזה ערים מגישים הכי הרבה תביעות, איזה חברות ביטוח או חברות תחבורה מקבלות הכי הרבה תביעות, מה שיעור התביעות שנמצאות מוצדקות. דרך הסכסוכים, התביעות והתיקים בבתי-המשפט אנחנו רואים תמונת מצב של כל החברה הישראלית". ב"תולעת המשפט" אתה מתבסס על מידע פומבי שהממשלה מנגישה. איזה ציון היית נותן לממשלה בתחום תחזוקת מאגרי הנתונים הפתוחים שלה? "תולעת המשפט סורקת אך ורק את החלק הפומבי של אתר בתי-המשפט. לחלק החסוי אין לנו גישה. מצד אחד מערכת המשפט, בגלל הטבע והייעוד שלה, וגם בגלל החוקים בארץ, היא אחת המערכות הכי פתוחות בישראל – וכל אחד יכול להיכנס ולמצוא שם נתונים. מצד שני, המערכת מאוד קשה ומסורבלת לשימוש. אין למשל פונקציות של חיפוש או סטטיסטיקות". צריך לציין, מדובר בפונקציות מאוד בסיסיות. אם אני רוצה למשל לראות במערכת "נט-המשפט" את כל ההליכים שקשורים לאהוד אולמרט – אני לא יכול פשוט להקיש כמו בגוגל "אהוד אולמרט" ולקבל את כל התיקים. "זה לא קיים. אתה צריך לחפש את זה ידנית בתהליך מאוד ארוך ומייגע שייקח לך אלפי שאילתות, או שאתה יכול לנסות את מזלך ולשלם כסף למאגרים פרטיים שנמצאים בשימוש של משרדי עורכי-דין, אבל בהם לא כל הנתונים מופיעים – רק מה שיש בו עניין לעורכי-דין. "עורכי-דין בדרך כלל מתעניינים במקרים שבהם בית-המשפט הגיע לפסק דין והפעיל עקרונות משפטיים. לעומת זאת, בתולעת המשפט אפשר למצוא גם תיקים שהסתיימו בפשרה, שאין בהם בדרך כלל עניין משפטי – אבל לפעמים אפשר לגלות בהם דפוסים. למשל, חברה שמגיעה ליותר מדי פשרות – יכול להיות שהיא פועלת לפי שיטת מצליח ולא מטפלת בלקוחות שלה בצורה הגונה". מה גרם לך להקים את האתר? "האתר הוקם בהשראת הסדנא לידע ציבורי, עמותה שעוסקת בהנגשת מידע ממשלתי. השתתפתי פעם בהאקתון שלהם, הם עושים דברים דומים עם מאגרים אחרים, כמו מאגרים של רשויות הבנייה והתכנון ומאגרים של תאונות דרכים. הנושא עלה – ולקחתי את זה לאט-לאט. "תולעת המשפט נמצאת בקשר עם מספר חוקרים באקדמיה, עיתונאים ופעילים שעושים שימוש בנתונים כדי לבדוק את הנושאים שמעניינים אותם. זה פרויקט מאוד צעיר שפועל עם מעט משאבים, אז בינתיים זה לא הניב שום פרסום, אבל יש הרבה אנשים שמתעניינים ועובדים עם זה". שלוש שנים מהיום, איך היית מדמיין את "תולעת המשפט"? "בעוד שלוש שנים, אם יהיו זמן ומשאבים, תולעת המשפט תשקף באופן מלא את כל הפרטים שקיימים באתרי הממשלה, וגם תתעדכן בזמן אמת כך שניתן יהיה לראות היום את כל מה שקרה אתמול במערכת המשפט". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס מדי שבוע בימי חמישי בשעה 12:00, וזמינה להאזנה באתר התחנה ובאתר "העין השביעית". ניתן גם להתחבר לפיד ה-RSS של "קול העין" באתר icast. עורכת מוזיקלית: חן ליטבק.
article 23: 
סכם את המאמר הבא במשפט אחד. 
 חיים זיסוביץ משוחח עם השופט בדימוס מישאל חשין ועם העיתונאי מוטי קירשנבאום, על הסוגיות שמעוררות ההדלפות של תמלילי החקירה של ראש הממשלה אהוד אולמרט. האם הפרסום פוגע בהליך המשפטי, ולמי יש אינטרס להדליף את החומרים?  התקשורת פרסמה בהבלטה סרטון וידיאו שצילמה נערה פלסטינית בשליחות ארגון "בצלם", המתעד חייל צה"ל יורה כדור גומי בעצור פלסטיני כבול. חיים זיסוביץ משוחח עם אורן יעקובוביץ מ"בצלם", אור הלר מערוץ 10 ויועצת התקשורת אמילי עמרוסי (לשעבר דוברת מועצת יש"ע): האם ראוי שהתקשורת תעשה שימוש בחומרים "מטעם", שיכול להיות שנערכה בהם מניפולציה?  "עם כל הקושי, אני חייב להצטרף למבקרים כולם... לפעמים גם הקונצנזוס יכול להיות צודק". יאיר גרבוז על התוכנית "הפוליגרף", על הטלוויזיה כמשק אוטרקי ועל סיום עונת השידורים של "תיק תקשורת". התוכנית תשוב בתום הפגרה.
article 24: 
סכם את המאמר הבא במשפט אחד. 
שכר הח"כים יעלה השבוע בכ-1,300 שקלים. את זה אתם כבר יודעים. אבל מה היה קורה אילו הח"כים היו מקבלים את המלצת הוועדה שהם בעצמם מינו לענייני התנאים שלהם? בדקנו: השכר היה עולה במצטבר, מאז 2015, בכ-680 שקל בלבד, במקום בכ-5,300 ש"ח. הפעם ב #טרחנות_לשבת החלטנו לבדוק מה היה קורה אם הח"כים לא היו קובעים לעצמם את השכר. * ועדה ציבורית שמינתה הכנסת דנה בסוגיית השכר במשך חודשים רבים, ולבסוף קבעה כי על השכר להיות מוצמד למדד המחירים לצרכן (יוקר המחיה) ולא לשכר הממוצע במשק. כתוצאה מכך, שכר הח"כים היה אמור להפסיק לזנק מדי שנה, מעשה שחברי הכנסת לא היו מוכנים לסבול. אז מה עשו? ועדת הכנסת בראשות דוד ביטן פשוט דחתה את המלצתה של הוועדה ב-2015. במקום זאת, הח"כים קבעו כי השכר יוצמד לשכר הממוצע במשק.  המשמעות הישירה: העלאת שכר של בין 700 – 1400 ש"ח בחודש מדי שנה. יש לציין כי חברי אופוזיציה מהמחנה הציוני, יש עתיד ומרצ נלחמו, ללא הצלחה, בניסיון לקבל את המלצות הוועדה הבלתי תלויה. בהערכה שביצענו, מצאנו כי אם הצמדת השכר הייתה מתקבלת כפי שהציעה הוועדה – לפי מדד המחירים – השכר בין שנת 2015 לשנת 2020 היה עולה בכ-680 שקל (במקרה שמדד ירד השכר היה אמור לקפוא). פתרון ביניים שניתן היה לאמץ, הוא תמהיל של הצמדת השכר הממוצע ויוקר המחייה, וכך לקבל העלאה ריאלית, אך מתונה יותר לאורך השנים. בנקודה זו ראוי לציין גם את השרים שסידרו לעצמם מנגנון הצמדה דומה, פשוט כי הם חששו שהח"כים "הרגילים" ירוויחו יותר מהם.  לפני שנתיים פעלו השרים מול ועדת הכספים כדי לסדר לעצמם העלאה רטרואקטיבית באותה שנה של כ-5,000 שקל בחודש, סכום הנושק לשכר המינימום בישראל (5,300 שקל), יחד עם הצמדה דומה – לשכר הממוצע. כתוצאה, שכר השרים זינק מ-39,236 ל-44,200 ש"ח. לאחר העלאה בינואר 2019 והעלאה נוספת בינואר הקרוב, יעמוד השכר על מעל ל-50,000 שקל (כאמור, סכום סופי יקבע בינואר). תארו לכם שאתם יושבים תשעה אנשים בבר, וכל אחד מכם מרוויח שכר מינימום – 5,300 שקל. שכרכם הממוצע הוא גם 5,300 שקל. פתאום נכנס לחדר מנהל בנק, ששכרו עומד על מאתיים אלף שקל בחודש – השכר הממוצע יקפוץ ל-24,770 שקלים!  מנגד עומד השכר החציוני, הקו שחותך באמצע את מקבלי השכר, 50% מהשכירים מרוויחים מתחתיו ו-50% מעליו. במקרה הזה השכר החציוני לא ישתנה, ויישאר על 5,300 שקל. בשונה מהשכר הממוצע שמפורסם פעם בחודש, השכר החציוני מפורסם פעם בשנה, ובשנת 2018, עמד על 7,988 שקל. זאת בשונה מהשכר הממוצע  במשק, שעמד באותה תקופה על 10,584 שקל. בשורה התחתונה: הממוצע רגיש מאד לנתונים קיצוניים, ואם אלו יגדלו ופערי השכר במשק יתרחבו, יעלה גם שכר הח"כים. תמהיל של ממוצע ומדד היה יכול לרסן את הקפיצות האלו, ועדיין לספק העלאת שכר סבירה מדי שנה. * השנה האחרונה הייתה חריגה ביותר והכנסת כמעט ולא עבדה. הח"כים יקבלו העלאה שאף ארגון לא היה מאשר לעובדיו. פנינו לכלל סיעות הכנסת וכרגע מפלגות כחול לבן, ישראל ביתנו והמחנה הדמוקרטי הן היחידות שהסכימו לוותר על העלאת השכר הקרובה. אנו קוראים לשאר חברי הכנסת לפעול באופן דומה. לא עבדתם שנה. העלאה הזו לא מגיעה לכם. 
article 25: 
סכם את המאמר הבא במשפט אחד. 
המחקר מנתח מכתבים שפורסמו ב"הארץ" במחצית הראשונה של 2003. נמצא כי הכותב הממוצע נמנה עם המגזרים החזקים בחברה; שיעור בני הקבוצות המוחלשות נמוך. התפלגות נושאי המכתבים מצביעה על התעלמות מן השסעים החברתיים לטובת מיקוד תשומת הלב בסוגיות פוליטיות/מפלגתיות. כותבים רבים נוקטים לשון "אנחנו", האמורה לכלול את כלל האזרחים. אף שהפרופיל הסוציו-דמוגרפי של החתומים על המכתבים הוא של אליטות, מרביתם מייצרים את הרושם כאילו יש אחידות בתוך החברה הישראלית וכאילו השסעים הפנימיים ממוזערים עד כדי אי-נראות. האויב הערבי נתפס, מכונן ומשועתק כישות שמעברה השני מתגלמת ישות אחידה ולְכידה של "כלל עם ישראל". המחקר נערך במסגרת הסדרה "התקשורת המגזרית בישראל", פרי עבודתה של קבוצת מחקר שקמה בשנת 2003 במסגרת מכון חיים הרצוג.
article 26: 
סכם את המאמר הבא במשפט אחד. 
דייוויד בלאט נראה מהורהר על שער מוסף הספורט של "ידיעות אחרונות". "מחפש תשובה" היא כותרת טובה. כוחה במה שלא נאמר בה. השער מזמין את הקורא למה שנראה ככתבת פרופיל על מאמן מכבי תל-אביב. זהו שער יום חמישי קלאסי של ספורט "ידיעות אחרונות", לקראת משחק היורוליג בערב. העיתון של הקבוצה ממשיך במסורת מופלאה של 40 שנה, ואפילו עם אותו כתב – רפאל נאה. אלמלא התבקש מבט חדש על ספורט "ידיעות", לא היתה סיבה להתעכב על השער יותר משלוש שניות.  דפדוף לעמ 2 הזמין תהיות. מה שהוצג כסיפור מגזיני על בלאט וזכה לכותרת מסוגננת ולתצלום דיוקן מבטיח התגלה כלא יותר מידיעה שגרתית מנופחת. הרבה מלים, מעט חדשות. מאחורי החזות החגיגית התגלתה עבודה עיתונאית לא משכנעת. בלאט עצמו סיפק רק כמה משפטים בנאליים, ייתכן אפילו שנלקחו ממסיבת עיתונאים. האזכור של חילוקי דעות בין ההנהלה למאמן אינו חדש. סימן השאלה שהמערכת הציבה מעל דמותו של בלאט עובר לקוראים. הם אלה שמחפשים כעת תשובה לשאלה מה חידש להם העיתון. ריבוע קטן בעמ 2 הבטיח ראיון על כשלון הקבוצה עם גיא גודס, עוזרו של בלאט. יש רק בעיה קטנה: בשביל לקרוא אותו יש לסגור את העיתון וללכת למחשב, לאתר ynet. בכך מסמן העיתון את האמת שעדיין אין אומץ להודות בה: החיים מתנהלים במקום אחר, או בעצם באתר האינטרנט שלנו. התוכן המוצע ב-ynet נראה מעניין יותר מהאטריות הצפודות שהוגשו בעיתון. ההפניה לאתר כמוה כהודאה באוזלת יד. או אם תרצו, העיתון מובס על-ידי עצמו. רפאל נאה, המסקר הנצחי של מכבי תל-אביב, הוא שם נרדף לעיתונות של פעם. אין פסול בעיתונות של פעם בתנאי שהיא לא עיתונות חצר. התפקיד של נאה לא רלבנטי כבר מזמן, אבל הקריירה שלו בלתי נגמרת. הסחורה שהוא מספק צפויה ולעוסה. את מירב העניין בנוגע לבלאט מספקים באותו יום ב"ידיעות" אריה מליניאק בפרשנות יצירתית ועמיר פלג בעיתונות נשכנית. ובכל זאת – מי שתופס את מרכז הבמה הוא דווקא נאה, עם אייטם שמתברר כסיפור ללא כיסוי. עמ 5 גאה להציג את המנה הראויה הכמעט יחידה שיש למדור להציע: "פלג בחמישי". עמוד שיש לו אוהדים רבים, וגם שונאים. פרשנות חריפה שמתגוללת על גיבורי השבוע בליווי איור מרהיב. הטור של פלג הוא להיט, אבל אינו מנוצל בחזית הספורט של "ידיעות". רבע שער כהפניה לפלג הוא המינימום ההכרחי, בוודאי בהתחשב בהיצע של המדור בחמישי האחרון. שני עמודי האמצע הציגו את סופרמן רונאלדו, כוכב השבוע בכדורגל העולמי. מעניין שעורכי המדור ויתרו על הפניה בשער, אולי כי כיכב שם יום קודם. ובכל זאת, לפעמים בחירה מתבקשת היא הבחירה הנכונה. התמיהה גדלה מפני שהפניית השער השנייה בגודלה היתה לראיון משעמם עם יוסי מזרחי, מאמן מכבי נתניה. העמוד שקיבל מזרחי היה החוליה החלשה הנוספת של המדור באותו יום. אחרי שתי שאלות בענייני קבוצתו, נשאל מזרחי על נושאים ברומו של עולם. דעתו על ליגת-העל, הדרבי של ירושלים, אבי לוזון או לימור לבנת לא מעניינת ולא באמת חשובה. גם לסתום חור בגודל של עמוד צריך לדעת. "משחק חופשי" היה לפני כשנה וחצי הטור השבועי שבו מרחו השבוי-לשעבר גלעד שליט ואריק הניג את הגיגיהם המפוהקים. שליט השתחרר בינתיים מהעיתון והקוראים נותרו שבויים של הניג, החתום על טור טרחני-תמהוני. עמוד של קטעי רכילות מחו"ל נראה דליל ומפוספס. תמונת חברתו של רונאלדו נמרחה מכף רגל ועד ראש, ולמרות זאת לא הצליחה להיות אטרקטיבית במיוחד. מדור שאמור להיות שמח וצבעוני – מעוצב באופן מיושן. עשרה אייטמים קצרים הותירו רושם שנכתבו כלאחר יד. אחד מהם הפנה את הקוראים ל-ynet, שם יוכלו לצפות בחזאית צרפתייה מגישה את הפינה שלה בעירום. ייתכן שעורך לחוץ במיוחד כיוון אקדח לרקתו של יאיר קטן, החתום על הטקסטים, וכפה עליו לגרד חומרים. אין הרבה כבוד מקצועי בליהוק של ראש דסק עולם לתפקיד של כתב רכילות. ליד ידיעה על איומי עבריינים כלפי כדורגלן שכבה מודעה עגומה, לא תואר לה ולא הדר, שבישרה ביובש כי תחליבי רחצה התגלו כבעלי ריח לוואי, אם כי הם בטוחים לשימוש. כזה הוא מדור הספורט של "ידיעות": לא מסוכן לבריאות, אבל גם לא ממש מזין. בעיקר עולה ממנו ריח לוואי, שמרמז לקוראים שהחיים האמיתיים מתרחשים על המסך. לא בין הדפים. מאמר זה מתפרסם במסגרת הפרויקט "סריקת מערכות". חלקו הראשון של הפרויקט מוקדש לעיתון "ידיעות אחרונות" 
article 27: 
סכם את המאמר הבא במשפט אחד. 
כארבעה חודשים עברו מאז הניח ח"כ בועז טופורובסקי (יש עתיד) את הצעת החוק שלו שתקנה עצמאות לוועדה הציבורית שדנה בשכר חברי הכנסת ותנאיהם. מטרת ההצעה פשוטה ובנאלית למדי – שבכל הנוגע לתנאים של חברי הכנסת – לא יהיו הם שיקבעו אותם. אך הסיעה הגדולה ביותר בקואליציה, שתומכת במוצהר בהצעה, לא מקדמת אותה, אף שהתחייבה רק לאחרונה לעשות זאת. את הצעת החוק אומנם יזם טופורובסקי אך מאחוריה עומדת כל הסיעה, שכבר שנים מנסה לאשר אותה. אבל כל אותן השנים ישבה יש עתיד באופוזיציה. כעת, ההצעה מונחת על שולחן הכנסת כבר ארבעה חודשים, כשאף אחד לא נוגע בה, לא מזכיר אותה ולא נלחם עליה. לכן דינה עלול להיות קבורה. אבל אנחנו לא אמרנו נואש – זה צודק וזה מה שצריך להיות.  איפה עומדים הדברים? נכון לעכשיו ועדת הכנסת, שלה הסמכות הסופית לקבוע את תנאיהם של חברי הכנסת, אימצה את כל המלצות הוועדה כפי שהן. אבל ההיסטוריה מלמדת אותנו שלא רחוק היום שבו תעלה המחלוקת בין הוועדה הציבורית לבין חברי הכנסת. טוב יעשו ביש עתיד אם יאשרו את הצעת החוק כבר עכשיו. ההצעה של יש עתיד להפיכת הוועדה הציבורית שקובעת את תנאי ההעסקה של חברי הכנסת לוועדה מחליטה היא אולי תיקון קל בנוסח ספר החוקים. אבל במציאות היא תשנה הרבה. לא עוד ח"כים שקובעים את השכר ואת התנאים שלהם, אלא ועדה ציבורית שתיתן את הטון הסופי.  לפני ארבע שנים הגשנו הצעת חוק פשוטה – שקביעת שכר חברי הכנסת תהיה בידי ועדה ציבורית ולא בידי חברי הכנסת. מה פתאום שעובד ועוד שליח ציבור! יקבע לעצמו את שכרו? גם השנה, כמו בכל שנה מאז 2015, כל חברי סיעת יש עתיד יוותרו/ יתרמו את תוספת השכר. לא ניקח שקל מתוספות השכר לעצמנו. pic.twitter.com/4DusVY8xZe לצערנו בהצעה החשובה יש גם שתי "עזים" שלא תורמות לה באופן משמעותי ויגרמו למחלוקת מיותרת שעשויה לעכב את כל המהלך. יש עתיד צריכים לוותר על הסעיפים הללו ולהכריע את הסיפור – ובמהירות. ה"עז" הראשונה היא הקביעה שבראש הוועדה יעמוד שופט. דרישה כזו סתם מכניסה את הצעת החוק לשדה אידיאולוגי מיותר ועלולה לגרור טענה ש"שופטים לא יחליטו עלינו". הוועדה הוכיחה את עצמה בעבר גם בלי שופט בראשה וידעה להוציא החלטות שלא לרוחם של חברי הכנסת.  חלק בעייתי נוסף בהצעה הוא הדרישה שאת הוועדה ימנה יו"ר הכנסת ולא יו"ר ועדת הכנסת. אפשר ליצור היוועצות או החלטה משותפת (כמו שקרה בפועל הפעם כשמונתה הוועדה מחדש רק לפני כמה חודשים) אבל כל ניסיון להעברת כוח ממוקד אחד למוקד שני סתם יוסיף עוד למחלוקת הקיימת. טוב יהיה אם ב"יש עתיד" יוותרו על כל הדרמה המיותרת. עד שיזכרו ביש עתיד לקדם את החוק החשוב, הח"כים ממשיכים בבקשות לוועדה הציבורית, חלקן סבירות וחלקן מעט פחות. לאחרונה אישרה הוועדה יועץ נוסף לח"כ יולי אדלשטיין מהליכוד, שמציג אפס עשייה פרלמנטרית. עוד אושרה העלאת השכר (ההגיונית) למתורגמנית של ח"כ שירלי פינטו מימינה. החלטה טרייה מהשבוע היא הגדלת התקציב לבדיקות רפואיות תקופתיות של חברי הכנסת. חברי הכנסת זכאים לבדיקה רפואית תקופתית במכון פרטי אחת לשנה על חשבון הכנסת. הוועדה הציבורית, שהמלצתה אושרה בוועדת הכנסת, אישרה להגדיל את התקציב מסכום של 931 שקלים ל-1,600 שקלים. שיהיה רק לבריאות. אבל עולה השאלה שאותה הציג ח"כ אוסאמה סעדי (הרשימה המשותפת), שנמנע בהצבעה: "מדוע הציבור צריך לממן רפואה פרטית לחברי הכנסת כשיש רפואה ציבורית שמאפשרת זאת?" ולדעתנו, אם צריך לעשות בדיקה מקיפה שנתית אז מדוע לא לקדם זאת לכלל אזרחי ישראל, ואם זה אפשרי אז מדוע צריך את ההחלטה הזו בכלל? ** הכישלון של יש עתיד באישור הצעת החוק הזו מצטרף לשורה של כישלונות לעמוד מאחורי הבטחות אחרות. החל מההבטחה של יאיר לפיד להקים ממשלה מצומצמת ולהגביל את מספר השרים וסגני השרים, חלוקת כספים קואליציוניים חרף ביקורת על כך בעבר, וכלה בעקיפה של נבחרת הדירקטורים שנועדה למנוע פוליטיזציה בחברות הממשלתיות, נבחרת שמי שהקים אותה היה יאיר לפיד עצמו.  אנו מקווים שלפחות פה לא נראה כישלון נוסף. מלשכתו של טופורובסקי ומ"יש עתיד" לא נמסרה תגובה. 
article 28: 
סכם את המאמר הבא במשפט אחד. 
לבו של יואב קרני שותת דם. "באמת שותת", הוא חוזר ומבטיח. על פני ארבעה עמודים במוסף סוף-השבוע של "גלובס" ("גבולות השיח", 24.7.14) הצטרף קרני לגייסות שיצאו ליירט את איש העיתון המתחרה, "הארץ", גדעון לוי, לא לפני שסימן אותו כ"ידידי מנוער, חונכי בעולם העיתונות, שבמשך שנים הערצתי את אומץ לבו ואת דבקותו". בלי לפספס את ההזדמנות לטפיחה עצמית על השכם ("שנינו כתבנו מפעם לפעם זה בשבחו של זה, ואני מתגאה מאוד בשבחיו"), הדרך פנויה להתרת דמו של העמית הבכיר למקצוע, שהעז להזכיר לטייסי חיל האוויר הישראלי שהם אחראים לטבח מזוויע ברצועת עזה ("הרעים לטיס", "הארץ", 14.7.14). "גדעון לוי התקרב להיות בוגד במולדת", מכריז קרני, שלא שוכח לציין כי הוא כבר מזמן אינו חלק מהמולדת הזאת, ושולח אליה הוראות שימוש בבוגדים ממקום מושבו הקבוע בארץ רחוקה. הביקורת של מבקרי המלחמות לטעמו "היא לא רק גסת רוח ונבערת מדעת, אלא גם שקולה כנגד תקיעת סכין בגב". קרני משתמש לגמרי במודע בצירוף המלים ששימש את "האנשים הרעים ביותר בהיסטוריה" (הוא מתכוון כמובן לנאצים, שאת הרטוריקה שלהם הוא מאמץ תוך מצמוץ קליל ביותר), ומגלה בקיאות בכך שאלה המדברים על בגידה במולדת ותקיעת סכין בגב עשו זאת "כדי להחריב את הדמוקרטיה ולחרחר מלחמות עולם", אבל מיד מוציא לעצמו היתר מיוחד לעשות שימוש בניסוחים שמהם נודף "ניחוח כמעט-טוטליטרי", כהגדרתו, שכן "סוף-סוף, יש סכין, יש גב, ויש מעשה של תקיעה. יש מולדת, וממילא גם יש בגידה במולדת". ושלא יהיו לנו אשליות: "לבגידה יש תוצאות". קרני, הומניסט שכמותו, אינו מבקש פגיעה אישית גופנית ("אל נא תיפול שערה משערות ראשו של הבוגד"), ומסתפק בדרישה-תקווה שלוי יוקע אל עמוד הקלון, וקודם כל ראוי "לשקול" את הרעיון "הרע" של ביטול המנוי  ל"הארץ". אם לא יועיל לעיתון הבית, בטח לא יזיק. למה בעצם לעסוק ביואב קרני ולא באלפים שזועקים בגרון ניחר "מוות לבוגדים" בכיכרות או בפייסבוק ובווטסאפ? ובמה שונה קרני מאושיות כמו אביגדור ליברמן ובטח מהפובליציסט יאיר לפיד, שבסך-הכל אמר "חלקנו לא יהיה עימכם" (עבורו, הכותבים ב"הארץ" ופעילי זכויות אדם הם "קיצוניים" ממש כמו בנצי גופשטיין וברוך מרזל, המטיפים לגזענות ברשות התורה וה"עם")? הכל עניין של ציפיות. קרני הוא קודם כל עיתונאי מוערך, שהחל את דרכו ב"הארץ", שאותו הוא מתנדב לתקוף היום. הוא כל-כך מקצועי שהוא אפילו אינו משתמש בשקרים בוטים כדי להוכיח את טיעוניו – כדוגמת הפרסומאי אודי פרידן, עוד פטריוט שנזעק לחבוט בגדעון לוי. מעל במת "הארץ" (29.7.14) כתב פרידן על עזה בלי למצמץ: "בוודאי שהכיבוש הסתיים. אנחנו לא שם, נקודה. אכן יש בעיה עם שטח קטן ובו מיליוני מסכנים חסרי ביוב, תזונה ותקווה" – אבל זו בעיה של "אחיהם לדם וכסף", לא של מי שמטילים עליהם מצור אלים וחונק ביבשה ובים זה שנים ארוכות. אז פרידן, כבעל משרד פרסום, מיומן בסיפורי סבתא על נסים ונפלאות ומותר לו לפנטז על "גילוי מופלא העובר כעת על החברה הישראלית בכל רבדיה" ולהכחיש את מה שרואה לוי, מה שרואה כל אדם בר-דעת, בחברה הקרועה והמבולגנת הזאת: מקהלה הקוראת להשמיד ולאבד את מי שמזדעזעים ממסע ההרג הצבאי הנוכחי, ולצדה לא מעט אנשים מפוכחים שכבר הפנימו כי ההשתלחות הזאת מסוכנת לעתידם ולעתיד ילדיהם הרבה יותר מצינורות המתכת של חמאס ומנהרותיו גם יחד. שפע מדהים של ממתקים וקציצות שמשגרים אזרחים אחוזי פטריוטיות לכוחותינו החובטים באזרחים, אבל גם 15 נשים צעירות שהשכימו בבוקר עד בסיס חיל האוויר בדרום כדי להזכיר לטייסים שהרג אזרחים מהאוויר הוא פשע מלחמה. פרסומאים חסינים מפני עובדות, אבל קרני אינו פרסומאי. הוא אושיה תקשורתית ותיקה ומוערכת. זה כמה עשרות שנים שקרני מדווח, מפרשן ומנתח עבור קהל – אולי לא גדול במיוחד, אבל בוודאי משכיל וסקרן – אירועים פוליטיים ותרבותיים מכל קצווי העולם. הוא כתב מלונדון, מניו-יורק, מוושינגטון ומאוסטרליה, מרוסיה והקווקז, וכיום – ממקום מושבו בניו-דלהי – הוא יכול להעניק פרספקטיבה מרחיבה ומרתקת על אזורים וסוגיות שעבור רוב הישראלים הם ארצות בלתי נודעות. מן המקום הזה, לעובדה שסימן לו כמטרה פרשנית את חופש הביטוי של עמית למקצוע יש משמעות, גם בתוך ים הגידופים והקריאות לרצח של ערבים ויהודים שעוד מעט נתרגל אליהם כמו אל הקביעה שצה"ל הוא "הצבא המוסרי ביותר בעולם". ה"סכין בגב" שהוא כיוון אל גדעון לוי, "ידידו מנוער", תירשם כעוד שפל בסצינה המדכדכת של התקשורת הישראלית בימי "צוק איתן".
article 29: 
סכם את המאמר הבא במשפט אחד. 
התוכנית "מה קורה" בהנחיית לינוי בר-גפן, המשודרת בערוץ 2 בימים ראשון עד שלישי, מצהירה על עצמה כ"תוכנית החדשות הראשונה שבה הקהל עורך את הכותרות". באתר האינטרנט של "מה קורה" מוצהר בגאווה כי "התוכנית תסכם את היום מזווית מדד הפופולריות של ידיעות באתרים שונים באינטרנט ותבדוק מה הכי עיניין אתכם [...] המערכת תתבסס על התכנים הכי אהובים והכי מעניינים באמצעות מדדי רייטינג שונים באינטרנט כגון: מדד הקלקות, טוקבקים, צפיות בקטעי וידיאו, משלוח ידיעות לחברים ועוד". בלי קשר להיגיון העיתונאי הלקוי שעומד בבסיס התוכנית, נראה כי גם בסטנדרטים של עצמה היא מתקשה לעמוד. מה בדיוק כולל אותו "ועוד" קטנטן שנוסף כך בסיום רשימת מדדי הרייטינג שלפיהם עורכים את התוכנית? קשה לדעת, אבל אולי מדובר במסנן מיוחד המונע מידיעות המביעות ביקורת על ערוץ 2 והזכיינית קשת מלהגיע לליין-אפ של "מה קורה". ביום שלישי השבוע דיווח Ynet, אתר החדשות המוביל בישראל, כי הרשות השנייה לטלוויזיה ולרדיו החליטה לפסול את לוחות המשדרים שהכינו זכייניות ערוץ 2 רשת וקשת לקראת חורף 2009. הידיעה עלתה בשעות הצהריים, ועד לתום אותו יום היא הניבה למעלה מ-500 תגובות, מספר מכובד לכל הדעות, כשרובן המכריע שליליות. מקריאתן עולה כי רוב הגולשים אינם מרוצים מהתוכניות שמציע להם ערוץ 2, והם אינם מהססים להביע את דעתם בשפה נחרצת. למרות סערת הרגשות שעוררה הידיעה, לא היה לה כל אזכור בתוכנית "מה קורה", כשבמקומה הציגה התוכנית ידיעות שבחלקן קיבלו מספר קטן בהרבה של תגובות גולשים, כמו למשל הידיעה על חיסול שלושה מחבלים ברצועת עזה. מדוברת קשת נמסר: "התוכנית מה קורה סוקרת מדי יום את הידיעות הנקראות באתרי החדשות השונים בארץ ובעולם. באופן טבעי אינה יכולה לכלול את כל הידיעות המופיעות באותו יום בכל האתרים ובכל ערוצי התוכן. המדדים על-פיהם נבחנות הידיעות המגיעות בסופו של דבר למסך אינם דווקא על-פי כמות הטוקבקים, אלא גם כמות ההקלקות, כמות שליחת הידיעות וכמות הצפיות בכתבות הווידיאו הפופולריות".
article 30: 
סכם את המאמר הבא במשפט אחד. 
ארגון העיתונאים והעיתונאית בישראל, הגוף היציג של מרבית העיתונאים והעיתונאיות בישראל, הגיש התנגדות לתיקוני החוק המיועדים להעניק לשב"כ הרשאות נוספות לריגול אחר אזרחים ישראלים. בארגון דורשים כי עיתונאים יוחרגו מתיקוני החוק, כשם שמוחרגים בעלי מקצועות אחרים כגון עורכי דין, רופאים, פסיכולוגים, עובדים סוציאליים וכוהני דת. לפי התיקון המוצע לחוק השב"כ, לארגון הביון יהיה מותר לאסוף מידע אודות  דעות פוליטיות, אמונות דתיות ונטיות מיניות של אדם, לחדור למחשב או לטלפון הנייד מבלי שהדבר ייחשב "האזנת סתר" כמשמעה בחוק ולדרוש מידע על אזרחים מספקי אינטרנט. כל זאת ללא צו שיפוטי או מנגנון בקרה חיצוני. תזכיר החוק, טוענים בארגון, "מעלה חשש לפגיעה בלתי סבירה בחופש העיתונות ובזכות הציבור לדעת, שהם יסודות חיוניים למרקם הדמוקרטי בכל עת ובכל זמן, ולא פחות ואף יותר – בעיתות חירום", סותר חוקי יסוד ומנוגד לפסיקת בית המשפט העליון. "עיתונאים, שחיסיון המידע וחיסון המקורות שלהם הוכר בשורה ארוכה של פסקי דין ותקדימים של בית המשפט העליון, אינם כלולים ברשימת המקצועות המוחרגים מתזכיר החוק, ושלגביהם יש לנקוט במשנה זהירות ובהסדר מוקפד וייחודי", מזכיר הארגון. זאת למרות שהחוק הכיר בצורך בהגנות מיוחדות לעיתונאים. כך למשל הכירו החוק והפסיקה בחשיבותו של החיסיון העיתונאי ביחס לסמכות החוקית לקבל נתוני תקשורת מחברות הסלולר, ביחס להפעלת יכולות איכון של השב"כ בתקופת הקורונה או בנוגע לבירור תביעות לשון הרע. התיקונים המוצעים כעת לחוק השב"כ, "מתעלמים למעשה מחשיבותה של העבודה העיתונאית והצורך החיוני לשמור בידי העיתונאים את כלי עבודתם העיקרי, חסיון המקורות והמידע, המאפשרים להם לבצע מלאכתם ובלעדיהם אין עיתונות חופשית. ודוק: כדי שהעיתונאים יבצעו את מלאכתם – שאין ולא יכול להיות חולק בדבר חשיבותה לשמירה על חופש הביטוי, על זכות הציבור לדעת, על הדמוקרטיה ושלטון החוק – יש הכרח לשמר לעיתונאים את כלי העבודה שלהם. טול מעיתונאי כלי זה והוא עלול להיוותר נעדר יכולת לפעול, או – לכל הפחות – קצוץ כנפיים". בארגון דורשים או להחריג את העיתונאים מהתיקונים המוצעים בחוק השב"כ, או לחילופין להוסיף את העיתונאים לרשימת בעלי המקצועות המוחרגים מחוק האזנת סתר. את ההתנגדות לתזכיר החוק הגישו בשם ארגון העיתונאים עורכי הדין אמיר בשה ולילך לוי. להורדת הקובץ (DOCX, 28KB) להורדת הקובץ (DOCX, 70KB)
article 31: 
סכם את המאמר הבא במשפט אחד. 
ארבע כוכבות הסרט "סקס והעיר הגדולה 2", שמתנוססות על כרזה בשכונת מלחה, לא קיבלו טיפול פנים חינם – ריסוס בשחור או חיתוך בסכין יפנית – אבל זכו לסקס מושחת, כשהאות האחרונה במלה "סקס" נחתכה ונתלשה. "פרסום תמונות נשים במודעות חוצות בירושלים, אפילו בריכוזים חילוניים בעיר, הוא סוגיה טעונה, וחברות הפרסום מפיקות מודעות פרסום שונות נטולות תמונות נשיות עבור הירושלמים", הסביר יוסי סעידוב, יועץ תקשורת בירושלים, בראיון ל"עין השביעית" בפברואר השנה. "כאשר מופיעות דמויות נשיות בפרסומות [...] הן מושחתות באופן קבוע, ככל הנראה על-ידי גורמים חרדיים". האם במקרה הנוכחי מדובר בצנזורה בהסכמה של מפיצי הסרט, חברת גלובוס-גרופ? דוברת החברה, עטרה ישראלי-עזריה, מכחישה: "לגמרי פיראטי", היא מוסרת. סמנכ"ל חברת השילוט רפיד, יוגב תלמי, מסביר שמדובר ב"השחתות שנעשות בירושלים". זה אזור שמועד להשחתות? תלמי: "בדרך כלל לא. אתה מדבר על שלט שנמצא על גשר הולכי רגל ליד קניון מלחה, זה בדרך לא מקום מועד לפורענות. זה גבוה, אבל לא בעיה להגיע לזה". נראה לך מוזר שהשחיתו את המלה סקס אבל לא את התמונות של הנשים? "כן, אבל הכל יכול להיות בתחום הזה, כשמישהו בא להשחית. אנחנו מכירים את זה גם מירושלים וגם מבני-ברק, ומעוד כמה נקודות ספציפיות בארץ. אין מדע מדויק איפה הולכים להשחית ולמה". יש מקומות שאתם נמנעים מהם, או שיש לכם שלטים שנוצרו במיוחד עבורם? "ברוב המקרים, אם משרד הפרסום או הלקוח מספק לנו קריאייטיב שהוא מייעד לאזורים יותר רגישים, אז יש. אבל לא תמיד". ומה עושים כששלט מושחת? מחליפים? "קודם כל מדברים עם הלקוח, כי האחריות על השחתה עקב מסרים כאלה או אחרים היא לא שלנו, היא על הלקוח. מן הסתם זה כרוך בעלויות, והלקוח צריך להחליט. אני מניח שפה, כיוון שהקמפיין הזה כבר ביום האחרון שלו, אז הם אמרו שלא שווה אולי, ואפילו אולי אנחנו קצת מרוויחים מזה יחסי-ציבור ופרסום".
article 32: 
סכם את המאמר הבא במשפט אחד. 
המכון הישראלי לדמוקרטיה ביטל ברגע האחרון את השתתפותו של בכיר החברה המזהמת כיל, שאמור היה להשתתף על תקן "יזם אקלים" בכנס "אלי הורביץ לכלכלה וחברה". לאחר הפרסום ב"שקוף" אודות הבחירה מעוררת המחלוקת, מסרו אמש במכון כי הודיעו לנציג על הביטול לאחר שהמשרד להגנת הסביבה פנה אליהם בנושא. הכנס שנפתח הבוקר (שלישי) במלון אוריינט שבירושלים מארח מושב בשם "קידום יזמות אקלים בישראל", שבו אף משתתפות השרה להגנת הסביבה תמר זנדברג, ושרת האנרגיה קארין אלהרר. באותו המושב ממש מתקיים פאנל שעונה לשם הסביבתי "יזמי אקלים מדווחים מהשטח" ובו אמור היה להשתתף נעם גולדשטיין, סמנכ"ל בכיר מהתאגיד המזהם ומפר החוק של עידן עופר. למרבה האירוניה, זה האחרון שובץ להופיע לצד חברות העוסקות באנרגיות מתחדשות והפחתת פליטות כמו "Fidelity Energy Consulting", "ברנמילר אנרגי" ו"נוסטרומו אנרגיה" וכן מנכ"ל מכון הערבה שהקים חבר הכנסת הסביבתי אלון טל (כחול לבן). ערב לפני פתיחת הכנס, המכון שינה את התוכנייה שלו. בתשובה לפניית "שקוף" מסרו כי "לאור מידע שקיבלנו מהמשרד להגנת הסביבה בנוגע למיזם של כיל והמחלוקת בנושא. הוחלט לא להסיט את הדיון למקרה הספציפי, ובהתאם לכך נציג החברה לא ישתתף בדיון".  המיזם של כיל שבגינו הוזמן הוא פרויקט שכיל מיתגה כ"סדום הירוקה", אותו מוביל גולדשטיין בעצמו. מדובר בשדה של פאנלים סולאריים המתפרש סמוך לים המלח בשטח שווה ערך לגודלה של רמת גן כולה. לפני כחודש תחקיר "שקוף" חשף כי המיזם האנרגטי טומן בחובו התחמקות של כיל מביצוע פרויקט בעלות מיליארדים, כמו גם לגרום לפגיעה משמעותית בסביבה ובנוף. עוד חשפנו כי ועדות התכנון הזמינו חוות דעת סביבתית שמסתייגת מהמהלך וגם במשרד להגנת הסביבה מרימים דגל אדום נגד הפרויקט. הבחירה לשבץ את כיל בפאנל הסביבתי מעלה תהיה על השיקולים של עורכי הכנס והבדיקה שערכו אודות המשתתפים שהזמינו. ועדת ההיגוי של הכנס מורכבת מהיו"רים, פרופ קרנית פלוג ופרופ יוגין קנדל ומנהלת הכנס, דפנה ניצן, המקבלים תקציב של כחצי מיליון שקל בכל שנה להפקת האירוע – תרומה מקרן דליה ואלי הורביץ.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום בחמישי האחרון, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  
article 33: 
סכם את המאמר הבא במשפט אחד. 
חברת קופרמן-הפקות, המפיקה לזכיינית קשת את הסדרה הקומית "רמזור", פוגעת בזכויות שחקנים ומציעה שכר נמוך ביותר עבור גילום תפקידי אורח, תוך הפרת הסכם שנחתם בעבר בין ארגוני השחקנים בישראל ובין הזכיינית. כך נטען במכתב שנשלח בשבוע שעבר מטעם ארגון השחקנים שח"ם אל סמנכ"ל התוכן של קשת, רן תלם, אל מנכ"ל קשת, אבי ניר, ואל מנכ"ל קופרמן-הפקות, אלעד קופרמן. על-פי המכתב, במסגרת צילומי העונה השלישית של הסדרה "רמזור", המתבצעים בימים אלה, לוהקו כמה שחקנים לתפקידי אורח, בתמורה לתשלום של 250 שקל בלבד. ההפקה הציגה את התפקידים הללו כ"תפקידי ביט", כינוי לתפקידים הכוללים עד שורת טקסט אחת, אך לדברי שח"ם, התפקידים הללו דרשו השתתפות בסצינות שלמות ולעתים אף כמה סצנות, וכללו משפטים רבים. בעוד שבתמורה לתפקיד המוגדר כתפקיד ביט רשאית ההפקה לשלם שכר נמוך ביותר, עבור תפקידים המוגדרים כתפקידי משחק וכוללים למעלה ממשפט אחד נדרשת ההפקה לעמוד בתנאי החוזה החתום עם ארגוני השחקנים ולשלם מינימום של 2,118 שקל ליום צילומים. יש לציין כי התוכנית "רמזור" היא תוכנית מצליחה ביותר, הזוכה לשיעורי צפייה גבוהים. באחרונה אף נמכר הפורמט שלה לרשת האמריקאית FOX. אך על-פי המכתב של שח"ם, ההכנסות שגורפת חברת קופרמן-הפקות מהתוכנית אינן מחלחלות הלאה אל השחקנים המגלמים בה תפקידי אורח. על-פי המכתב של שח"ם, בין השחקנים שלוהקו לתפקידי אורח בסדרה תמורת 250 שקל ליום יש שחקנים שאינם חברי ארגון, ועל כן אינם זכאים לתנאים שנקבעו בהסכם עם הזכיינית, אך יש גם שתי שחקניות חברות שח"ם שלוהקו לתפקידים בסדרה, חווה טיזזו וסבינה פודים, וגם הן נדרשו להסתפק ב-250 שקל בלבד בתמורה לעבודתן. זאת, בניגוד גמור להסכם עם הזכיינית. "משפנו אותם שחקנים להפקה ודרשו כי מתוקף היותם חברי שח"ם תשולם להם תמורה על-פי הסכמי שח"ם עם איגוד המפיקים וקשת", כתב עו"ד אדם כהן-שטורם במכתב ששיגר הארגון, "סירבה ההפקה בתוקף לעשות כן ואיימה עליהם כי אם לא יסכימו לביצוע התפקידים בסכום שהוצע להם הם יוחלפו". לדברי שח"ם, זו "הפרה בוטה וחמורה" של ההסכם. עוד מצוין במכתב שנשלח אל קשת כי בעקבות פנייה של הארגון לחברת ההפקה, הוסכם כי השחקנית טיזזו תקבל תשלום מלא בהתאם לתעריפון. באשר לשחקנית השנייה, פודים, נכתב כי חברת קופרמן-הפקות מימשה את איומה: בעקבות הפנייה של הארגון לחברת ההפקה, קיבלה השחקנית הודעה כי הליהוק שלה מוקפא ושהחזרה שנקבעה לה מבוטלת. מקשת נמסר בשם חברת קופרמן-הפקות: "צר לנו כי ארגון השחקנים חש כך. קופרמן-הפקות עומדת בכל דרישות שח"ם ומעסיקה מאות שחקנים בהתאם לתעריפים שנקבעו ואף למעלה מכך. קופרמן-הפקות מכבדת את נהלי התעשייה ופועלת לפיהם במשך שנים. במקרה הספציפי, נושא הליהוק כלל לא הושלם ונדרשת בו עבודה נוספת, לרבות התפקיד של המדובר. לאור פניית שח"ם הנושא נמצא בבדיקה מעמיקה, ואנו תקווה כי הדבר יבוא על סיומו בשלום". מכתב איגוד שח"ם לקשת, 25.8.2010 >>
article 34: 
סכם את המאמר הבא במשפט אחד. 
תארו לעצמכם את המצב הבא: מנהלת בית הספר של הילדים שלכם מחליטה לפתוח מחר את הלימודים בשעתיים איחור. למה? ככה. "בגלל מחלוקת". מרגיז, לא? אבל ממש לא היפותטי. זה בדיוק מה שקורה לנו, ההורים, בימים האחרונים: הסתדרות המורים משביתה את הלימודים שוב ושוב, בכל פעם באזור אחר בארץ – בגלל מחלוקת עם משרד האוצר שאף אחד לא מספר לנו מהי. נכון – המחלוקת היא על שכר. אבל על מה בדיוק? מה ביקשו בהסתדרות? ומה הציעה הממשלה? לציבור כנראה שלא מגיע לדעת.  נו, טוב שיש עיתונות! נפתח טלוויזיה. מישהו במהדורות החדשות בטח יסביר מה הסיפור. אז זהו שלא. 16 שניות הקדישו לעניין במהדורת החדשות המרכזית של חדשות 12 במוצאי שבת, ערב השביתה שהתרכזה הפעם בירושלים. במהדורת החדשות של רשת 13 לא מצאו אפילו 16 שניות לילדי, הורי ומורי ירושלים. טוב, אי אפשר היה לוותר על כתבת קידום לריאליטי "האח הגדול" ולכוכב רשת תורן שאת שמו כבר הספקתי לשכוח.  בערוץ כאן 11 כבר הקדישו לנושא דקה ו-40 שניות. התקדמות משמעותית, נכון? לא ממש. הדיווח עסק בשביתות שהיו ובאלו הצפויות, אבל לא בסיבה בשלה הן קורות. אני לא בטוח מה גרוע יותר – להכין כתבה על נושא ולא להגיד עליו שום דבר משמעותי או לא להתייחס אליו בכלל. הרי ההורים כבר קיבלו מבית הספר הודעה על השביתה, בשביל זה לא צריך עיתונאים.  כן צריך עיתונאים בשביל, ובכן, שיעשו עבודה עיתונאית. לא כדי שיתווכו לנו הודעות שמגיעות אלינו במילא לווטסאפ, אלא כדי שיבדקו את הנושא לעומקו ויסבירו אותו לציבור ההורים והתלמידים, ואולי גם למורים שלא יודעים בדיוק את פרטי המאבק שמתקיים בשמם.  אז על מה כל המהומה בעצם? בהסתדרות המורים הוציאו לקראת השביתה הודעה לקונית על זלזול, התעלמות ותיבת הילוכים. "הסתדרות המורים ממשיכה בעיצומים לנוכח ההתעלמות של שר האוצר אביגדור ליברמן ופקידי משרדו בגיבוש הסכם שכר לעובדי ההוראה", כתבו, "ההסכם ימנע את הנטישה שמובילה לקריסת מערכת החינוך. אם פקידי האוצר לא יעבירו הילוך במו"מ על הסכם השכר – העיצומים יוחרפו".  עוד נכתב בהודעה: "התעלמות הממשלה מקריסת מערכת החינוך מפחידה. איפה שרי הממשלה? איפה ראש הממשלה? חוץ משרת החינוך אף אחד לא מתייחס למשבר הזה. מדובר במשבר לאומי. מערכת החינוך מדממת ופקידי האוצר מגישים לנו פלסטר".  אלה מילים חריפות וקשות, אבל מה המהות? על מה המחלוקת? כנראה שזה כבר לא עניין ציבורי. פנינו להסתדרות המורים בבקשה לקבל מסמך כלשהו שיכול לבאר את העניין. ומה מסתבר? שאין מסמך כזה (בהסתדרות הבטיחו לדבר איתנו בהמשך ולהסביר – אנחנו מחכים). חיפוש ברשת מלמד שהמחלוקת היא על כוונת האוצר להכריז על תוספת שכר למורים צעירים, בעוד מזכ"לית הסתדרות המורים יפה בן דוד מעוניינת בתוספות משמעותיות גם למורים ותיקים. מוקד נוסף בעימות הוא דרישת האוצר להתאים את החופשות במערכת החינוך לחופשות במשק, גמישות ניהולית ותמרוץ מורים על מצויינות ולא רק על ותק. כתבי החינוך יודעים בדיוק על מה המהומה. יעל אודם מחדשות 12 לדוגמה דיווחה על עיקרי המחלוקת במהדורה ב-26 במאי. אבל נראה שככל שהזמן עובר עורכי המהדורה נשחקים ורק מפנים מקום למאבק ולא למהותו.  האם זה מאבק שמצדיק את שיבוש השגרה למאות אלפי תלמידים ומורים, שגם ככה סובלים מחוסר יציבות מתמשך במערכת החינוך? אולי, ואולי לא – מה שבטוח הוא שלהורים, לתלמידים וגם לכלל ציבור המורים מגיע לדעת בדיוק על מה ולמה הוא מתקיים בטח בערב לפני שיבוש חייהם. לצערם, את התשובה הם לא ימצאו במהדורות החדשות המובילות בישראל. אחוז בודד אולי יחקור את הנושא ויבין את המחלוקת. הרוב יצקצקו בלשון ויקבלו על עצמם את הגזירה. 
article 35: 
סכם את המאמר הבא במשפט אחד. 
נולד ב-1912 בוורשה, ברח זבוסקה 23, לוולף וצירל מודניצר, הבכור מחמישה ילדים. מאמר של זבוטינסקי הניעו להצטרף לתנועת הצופים הציונית השחר, שעל יסודותיה בנה אהרון פרופס את בית"ר פולין. ביקורו של זבוטינסקי בוורשה ב-1926 השאיר עליו רושם עמוק, והוא הקדיש את מירב זמנו לפעילות בתנועת בית"ר. בן 16 הצטרף לגדנ"ע הפולני שצלץ, ורכש אקדח ברוח קריאתו של זבוטינסקי "למדו לירות"; הצטרף לקבוצת-עלייה בראשותו של אייזיק רמבה (מפקד בית"ר ורשה), ברוח קריאה אחרת של זבוטינסקי, "צפצפו על הסרטיפיקטים". במרץ 1932 הפליג כתייר לארץ-ישראל, לכאורה כדי לבקר ביריד המזרח שהיה מתוכנן בתל-אביב, אולם למעשה כדי להישאר. לא נפרד מבני משפחתו ולא זכה לראותם, מאחר שנספו כולם בשואה. בארץ עבד בכיבוש-עבודה בגליל, ולאחר מכן חיפש עבודה ברחובות, פתח-תקווה ותל-אביב, אולם לרוב ללא הצלחה, מאחר שהיה בית"רי "לא מאורגן", כלומר, אינו חבר בהסתדרות. לבסוף מצא עבודה קבועה כפועל בניין. ב-1933 הצטרף כחבר לברית-הבריונים והחל לפעול בשירות הבית"רי, בתגרות שהיו בין אנשי שמאל וימין סביב העסקת עובדים חברי בית"ר על-ידי קבלנים. בו בזמן חילק בהתנדבות את הביטאון "חזית העם". ב-1935 הצטרף להגנה ב, ועם איחודה עם ההגנה הצטרף לפלג הבית"רי שהקים את האצ"ל. ב-1937 החל לעסוק, נוסף להפצת העיתון, גם ברכישת מודעות עבורו. היה רוכש מודעות גם עבור בטאון התנועה "הירדן", ואחריו "המשקיף". הצטרף להנהלת העיתון "חירות" עם הקמתו ב-1948, ועבד כרוכש מודעות במקביל בשני העיתונים עד שהתנדב לצה"ל כדי להילחם במלחמת השחרור. ב-1949 הסתכסך עם מנהל העיתון מאיר קהאן בוויכוח על הלנת שכר, פוטר ופתח משרד פרסום עצמאי בתל-אביב. למשרד קרא לאור, על שם הגימנסיה שבה למד בפולין. עסק בפעילות ציבורית ענפה והיה ממקימי האיגוד הישראלי לפרסום. "בשולי העיתונות הלאומית", משה בן-זאב, פרסום לאור, תל-אביב
article 36: 
סכם את המאמר הבא במשפט אחד. 
כיצד ישפיע המהלך של שר המשפטים על כוחם של בנקים ומונופולים - ומכאן גם על הכיס שלנו? לוביסטים בכירים עמם שוחחנו, מי שתפקידם לקשר בין בעלי ההון לשלטון, מספרים כי העברת הכוח לממשלה ולכנסת, במצב הנוכחי ובהיעדר שקיפות, תיתן עוד כוח לתאגידים רבי עוצמה, על חשבוננו. קראו עוד מה אמרו, בכתבה המרתקת של שבי גטניו. שורת מנכ"לי משרדים ובכירים לשעבר בשירות הציבורי חתמו על מכתב שמתנגד לרפורמה המשפטית בצורתה הנוכחית. שוחחנו עם שניים מהם, ושמענו כיצד שינוי היחסים בין הרשות השופטת לשלטון ישפיע על צמתים בניהול המדינה. לקראת שבוע דיונים נוסף בוועדת החוקה על שינוי הוועדה למינוי שופטים, כך שהיא תישלט באופן מוחלט על ידי נציגי הקואליציה, בדקנו כיצד ממנים שופטים במדינות אחרות בעולם המערבי. קראו את הסקירה המקיפה.
article 37: 
סכם את המאמר הבא במשפט אחד. 
אנחנו נמצאים בעידן שבו חברי כנסת מרשים לעצמם לקלל, להכפיש וללכלך אחד על השני. השבוע זה גם הידרדר לתגרת ידיים. אחרים טסים לחו"ל ללא אישור או טסים לנפוש באי של עד במשפט שמתנהל נגדם. ח"כ אחד אף הצביע פעמיים במליאת הכנסת. אנחנו מקווים שאנחנו טועים, אבל לאור התנהלות ועדת האתיקה הקודמת ספק אם גם ועדה חדשה, כשזו תקום, תקבל החלטות קשות, ובייחוד כשיעבור זמן רב מאז שהוגשו.  תאריך הפטירה של ועדת האתיקה בכנסת נקבע כבר בדצמבר 2018 בעת ההחלטה ללכת לבחירות לכנסת ה-21. אלו התקיימו רק בחודש אפריל 2019, אבל מרגע שיש הכרזה על בחירות, הנוהג הוא שוועדת האתיקה לא מתכנסת כדי לא ליפול לבורות פוליטיים.  דחיפות בין הח"כים עודה ובן גביר ליד חדרו של אסיר חמאס בביה"ח קפלן | תיעוד@hadasgrinberg pic.twitter.com/h99Jpk8Rco זו ועדה המורכבת משני נציגים מהקואליציה ושניים מהאופוזיציה. ההחלטות שמתקבלות בה מתקבלות בקונצנזוס והיא זהירה, יש שיגידו זהירה מדי, בהחלטות נגד חברי כנסת. כלומר, צריך ממש להגזים באופן קבוע כדי להיענש מעבר ל"הערה". לדוגמה, אורן חזן היה צריך לקבל שורה של תלונות חריגות על התנהגותו, וכמה דיונים בוועדת האתיקה עד שיורחק לחצי שנה מרוב עבודת הכנסת.  הייתה אמנם תקופה קצרה שוועדת האתיקה חזרה, לפחות למראית עין, לעבוד בכנסת ה-23. הדבר הראשון שהיא עשתה ביולי 2020, חודש לאחר שהתכנסה, היה לבדוק אם כל חברי הכנסת הגישו הצהרות הון. חשוב, אבל עניין טכני למדי (כן, כולם הגישו). זה במקרה הטוב כמה שעות עבודה של מתמחה במחלקה המשפטית של הכנסת.  אחר כך, רק בנובמבר האחרון, היא הוציאה אמירה כללית לחברי הכנסת שמבקשת לדבר באופן מכובד. ההחלטה הזו סיכמה למעשה את רוב התלונות שהוגשו נגד חברי הכנסת: "מאז הקמתה של ועדת האתיקה בכנסת הנוכחית היא מקבלת קובלנות רבות בעניין התבטאויות של חברי הכנסת, הן מהציבור והן מחברי הכנסת. רבות מהתלונות האלה מעידות על הידרדרות השיח בכנסת ועל כעס ואכזבה אותנטיים מצד הציבור המצפה מנבחריו להוות דוגמה ולהתבטא באופן הולם, גם בהתקיים ויכוחים אידיאולוגיים חריפים".  הוועדה אכן הזהירה אז שתדון במקרים קשים ואף תטיל סנקציות. אבל בדצמבר הנפיקה שתי החלטות אנמיות למדי נגד ח"כ יאיר גולן ואלי אבידר על התבטאויות בעייתיות. גולן לא קיבל כלום ואבידר קיבל כלום בפיתה, או בשמה המכובס – "הערה". אנשים המכירים את עבודת הוועדה סיפרו לנו אז כי ההחלטות הקשות והמורכבות יותר דורשות נוכחות של כל ארבעת חברי הוועדה ואף התדיינות מקדימה ארוכה בין הח"כ הסורר לוועדה לליבון הפרטים. בקיצור, לוועדה לקח חצי שנה לקבל את ההחלטה הכי קשה שלה – הערה. שאר התלונות נגנזו.  חברי הליכוד זועמים שלא נתנו להם ייצוג ראוי בוועדת הכספים? שיפעילו סנקציות עליה. את ועדת האתיקה צריך להשאיר מחוץ לוויכוח. חברי הכנסת יודעים שהתנהלות משולחת הרסן שלהם תזכה להדהוד תקשורתי, ללא מחיר בצידה. או כפי שקראנו לכך בעבר – חסינות על סטרואידים. 
article 38: 
סכם את המאמר הבא במשפט אחד. 
נוסד על-ידי ליאון טרוצקי ב-3 באוקטובר 1908 כעיתון סוציאל-דמוקרטי ברוסית. יצא לאור מחוץ לרוסיה והוברח אליה בחשאי, מאימת שלטון הצאר. ב-1910 התאחדו הסיעות השונות בתנועה הסוציאל-דמוקרטית הרוסית, והעיתון, שקרא לאיחוד כזה, הוכרז כעיתון הרשמי של התנועה ומומן על-ידיה. גליונו האחרון של העיתון במתכונת זו יצא לאור ב-22 באפריל 1912. גלגולו השני של העיתון התרחש בסט. פטרבורג, שם יצא לאור על-ידי הסיעה הבולשביקית הפורשת בראשות לנין, עד שנסגר על-ידי השלטונות ביולי 1914. אופיו של העיתון לא היה אינטלקטואלי במופגן, וכיוון שהוצא לאור ברוסיה עצמה, יכול היה לקיים קשר בלתי אמצעי עם קהל קוראיו המיועד – הפועלים הרוסים – ולפרסם את מכתביהם. העיתון נתקל בצעדים מגבילים מצד השלטון, אולם תפוצתו עלתה והגיעה עד ל-60 אלף גליונות. באותה תקופה שלח טרוצקי מכתב מחאה נגד השימוש בשם "פראבדה". המכתב שימש שנים אחר-כך את אויביו של טרוצקי להוכחה כי הוא עוין את לנין. את העיתון ערכו ויאסצלב מולוטוב ואלכסנדר שליאפניקוב. אחרי המהפכה הבולשביקית ב-1917 חזר העיתון לצאת לאור, בעריכתם של יוסף סטלין, מאטווי מוראנוב ולייב קאמנב. את הקו המערכתי קבע לנין. העיתון הופץ באותה תקופה ב-100 אלף עותקים, וב-3 במרץ 1918 עברה המערכת למוסקבה, שנקבעה כבירת המדינה. העיתון היה לפרסום רשמי של המפלגה הקומוניסטית ובמה לפרסום הודעות מטעם השלטון, והעובדים במפעלים מולאמים ובכוחות הביטחון היו חייבים להיות מנויים עליו. לאחר מותו של לנין ולאחר מותו של סטלין שימש העיתון זירת מאבקים בין בכירי המפלגה על כס השלטון. ב-1991 הורה הנשיא ילצין לסגור את העיתון, כחלק מסגירתה וביטולה של המפלגה הקומוניסטית. כמה מחברי המערכת המשיכו להוציא את העיתון, שהפך לטבלואיד חדשותי מהזן הנפוץ במערב. קבוצה אחרת מחברי המערכת הקימה עיתון מקוון בשם "פראבדה", שהיה לעיתון המקוון הראשון בשפה הרוסית. העיתון נודע במערב כשופרו של השלטון הקומוניסטי הרוסי, והפך בעולם, וישראל בכלל זה, כינוי לעיתונות "מטעם", הטוענת לאובייקטיביות ולחתירה אחרי האמת, אולם למעשה מגויסת לאידיאולוגיה מסוימת ואינה מתחשבת בעובדות הסותרות את מטרותיה. ראו גם "פראבדה (ביטוי)"
article 39: 
סכם את המאמר הבא במשפט אחד. 
איני רוצה להיות המתלונן הסדרתי ולהטיל את האשמה בקיפוח הערבים הפלסטינים בישראל על המוסדות הממשלתיים, הציבוריים והפרטיים, אבל מה לעשות, המציאות בישראל עולה על כל דמיון, וקשה, אם לא בלתי אפשרי, למצוא תחום אחד שבו הערבים אינם סובלים ממדיניות האפליה הגזעית מבית-היוצר של הממשלות לדורותיהן. העיתונות הישראלית בשפה העברית, אפשר לקבוע כמעט בוודאות, היא עיתונות בגובה דשא, עיתונות חצר, עיתונות שמגויסת למה שמכונה במחוזותינו "הקונסנזוס הציוני" - ככל שהדברים נוגעים ללא-יהודים במדינה. נתחיל בעובדות הכואבות, שלעניות דעתי מטילות כתם שחור על מה שמכונה "חופש הביטוי": אולי מישהו יתנדב להסביר לי מדוע בשני העיתונים הגדולים, "ידיעות אחרונות" ו"מעריב", אין כתב ערבי אחד, אפילו לבריאות, תרתי משמע? האם המגזר הערבי אינו יכול לספק את הסחורה, או שמא מדובר בהחלטה אסטרטגית של בעלי העיתונים והעורכים שלא להעסיק ערבים? מותר להניח, ואני מדגיש - להניח - כי אי-העסקת עיתונאים ערבים בשני העיתונים נובעת, בין היתר, משיקולים מוזרים ונלוזים, שלא לדבר על גזעניים. לא רק זו, אף זו: הערבי הפלסטיני במדינת ישראל נתפס היום -בזכות התקשורת הישראלית האדיבה - לאנס, גנב, רוצח, מחבל ומיידה אבנים, אז איך אפשר להעסיק עיתונאי שמגיע מסביבה מפגרת ופרימיטיבית? ולכן צפוי שקהל הקוראים יתייחס לדיווחי הכתב הערבי בעירבון מאוד מוגבל. וכך, המוסכמה הרווחת היום באמצעי התקשורת הישראליים היא שערבים מורידים רייטינג. לעומת "ידיעות אחרונות" ו"מעריב", קיבל עיתון "הארץ" החלטה אמיצה לשלב עיתונאים ערבים במערכת. כיום עובדים בעיתון שני כתבים: גקי חורי ופאדי עיאדאת, ושילובם עולה יפה מאוד. תופעה נוספת שיש לתת עליה את הדעת: שני הכתבים הערבים ב"הארץ" אינם מופקדים על סיקור ענייני הערבים; הם מכסים תחומים אחרים, ועל כך מגיע ל"הארץ" יישר כוח. מתוקף תפקידי אני עובר מדי יום על שלושת העיתונים העבריים הגדולים. בשלושתם יש מדורי דעות המפרסמים מאמרים פובליציסטיים. לא ערכתי מחקר מדעי, אבל מאמר דעה שנכתב על-ידי ערבי והודפס בעיתון עברי בישראל הוא אירוע נדיר ביותר. השאלה נשאלת שוב: מדוע נחסמת זכותו של הערבי להביע דעה? האין זו מדיניות של סתימת פיות? אני מניח שלא מעט כותבים ערבים שולחים מאמרי דעה לעיתונים העבריים, אבל נתקלים בחומת סירוב מבוצרת. מדוע? כי הגישה היא שאם אתה ערבי, לך תביע את דעתך בעיתונים הערביים; משמע, המשך לשכנע את המשוכנעים. תופעה אחרת, לא פחות פוגעת, נוגעת למחלקות המנויים בעיתונים העבריים: אנשיהן מתקשרים ומבקשים להחתים את הערבים על מנוי לעיתון. מאליה עולה השאלה: מדוע עלי לשלם כסף כדי לקבל מוצר שאינני שותף בתהליך יצירתו? האם המיעוט הערבי הלאומי במדינת ישראל הוא כוח קנייה ותו לא? להמחשה בלבד מתחום אחר: בחברת החשמל הישראלית מועסקים יותר מ-14 אלף עובדים. מספר ה"לא-יהודים" בחברה, כפי שמנסחת מחלקת הדוברות שלה, מגיע לחמישה או שישה. עשו את החשבון בעצמכם: כמה כסף משלמת האוכלוסייה הערבית בישראל לחברת החשמל מדי שנה? היריעה קצרה מלפרט את כל העוולות שמעוללת העיתונות העברית לערבים הפלסטינים בישראל, אבל אי-אפשר להתעלם מהמסקנה הברורה: הפלסטיני אזרח ישראל מודר למעשה מהשיח הציבורי. המצב הזה מגביר את תחושת הניכור של הפלסטינים בישראל; העיתונות העברית, במקום להיות גשר לקירוב בין שני העמים שנגזר עליהם לחיות יחדיו בארץ, תורמת להנצחת הפערים בין שתי האוכלוסיות ולהעמקת תחושת חוסר שייכות שלנו למדינה, לסמליה ולמוסדותיה. ואחרי כל זה שרת החינוך מצפה שנציין את עצמאות ישראל. היא כנראה שכחה שעצמאות ישראל היא הנכבה שלנו. זוהיר אנדראוס הוא מנכ"ל העיתון הערבי-הישראלי "מע אל-חדת"
article 40: 
סכם את המאמר הבא במשפט אחד. 
 בפתח התוכנית המנחה עמנואל רוזן משווה בין התעלמות התקשורת העולמית מהרצח באיתמר ותפיסת ספינת הנשק "ויקטוריה" לבין התעלמות התקשורת הישראלית מהנעשה מחוץ לתחומי המדינה. לאחר אות הפתיחה משוחח רוזן עם יעקב אילון, מגיש המהדורה המרכזית של "חדשות 10", אשר שב מיפן. "לא רציתי לצאת", אומר אילון ומספר כיצד שוכנע בסופו של דבר בכל זאת לסגת מהמדינה. "עיתונות עושים מהשטח", מסביר אילון את הצורך לדווח מאזור האסון. בתשובה לשאלה מדוע אין למערכות החדשות הטלוויזיוניות יותר כתבים במשרה מלאה מחוץ לתחומי ישראל אומר אילון: "אנחנו אוהבים להתעסק בעצמנו [...] 90% מהחדשות אצלנו זה מי אמר מה על מי ומי ענה לו בחזרה על מה הוא אמר". בהמשך התוכנית משוחח רוזן עם רחל דולב, לשעבר הצנזורית הראשית; עם רונן ברגמן, עיתונאי "ידיעות אחרונות" ומגיש "ערב חדש" ועם אביב לביא, הכתב לענייני סביבה של "מעריב" על הסכנות שמציבים הכורים הגרעיניים בישראל. "אני מקווה שאצלנו הכל מתנהל כשורה", אומרת דולב. "אני מודאג", אומר ברגמן ומסביר כי הגורמים המפקחים פועלים בלא שקיפות ונגישות ראויה. "אני מודאג כי אני לא יודע", אומר לביא. לדברי ברגמן, התקשורת הישראלית אינה מסקרת כראוי את הסכנות שעלולות להיגרם מהכורים הגרעיניים בישראל וזאת מפחד ובשל קשיים שמציבים בפניהם גורמי הביטחון. לביא טוען כי בישראל מתבצע "ערבוב בעייתי בין ביטחון לבין בטיחות". לדבריו, "השאלה היא איך מה שקורה בכור מטופל". הוא מונה, לדוגמה, את נושא הפסולת הגרעינית בישראל ומציין כי המומחים מסרבים לדבר איתו על הנושא. מנגד, דולב טוענת כי בשנות האלפיים חל שינוי ביחס הצנזורה וגורמי הביטחון לנעשה בכור וזאת לצורך הפרדה בין ביטחון לבטיחות ויצירת יתר שקיפות בנושאי בטיחות ואיכות הסביבה. לדעתה, הבעיה היא חוסר הרצון של התקשורת לעסוק בנושא ולא החסמים שמציבים בפניה הצנזורה ומערכת הביטחון. לסיום משתמש ב. מיכאל בפינתו הקבועה כדי לקדם מותגים ומוצרים שונים. התוכנית "תיק תקשורת" משודרת בערוץ 23 ובאתר הטלוויזיה החינוכית
article 41: 
סכם את המאמר הבא במשפט אחד. 
מותר לומר מלה טובה, בלי להיחשב לטעונת בדיקה ואשפוז? אז ניקח סיכון. מלה טובה לתקשורת על פרשת דני איילון. זה בעצם הדבר החיובי היחיד שנותר מהסיפור העצוב/הזוי/לא ייאמן/מביך/משפיל/מכעיס, ונדמה לי שלא צריך למחוק שום תואר. הרי אלמלא התקשורת, הצלמים, המקליטים, הכתבים, הפרשנים והעורכים, שהבינו שמדובר כאן בסיפור-סיפור, לא היינו יודעים כיצד מתנהלים יחסי החוץ של ישראל, ואולי לא רק ביחסים עם טורקיה. בעצם, אלמלא התקשורת לא היה מתרחש הסיפור-סיפור הזה. שהרי כל תכליתה של הפגישה, על מאפייניה והבימוי והתפאורה הייחודיים שלה, היתה בעצם שידורה. חשב דני איילון, סגן שר החוץ, שזו הזדמנות פז לחזק את בסיס התמיכה הפוליטי שלו. "נראה להם, לטורקים האלה! לא נחייך, לא נלחץ ידיים, נשב ונסתכל על השגריר מגבוה. וגם דגל טורקי לא יהיה. רק כחול-לבן". איזו זקיפות קומה פטריוטית! ואכן, היו מי שנהנו מהמחזה, וגם הביעו את עמדתם בתקשורת. אלא שבסופו של דבר, דני איילון היה זה שנשאר עם הביצה מרוחה על הפרצוף, כי כנראה שאפילו במקומותינו יש גבול לכל תעלול, וטוב שיש עדיין מבוגר אחראי כשמעון פרס בסביבה. מי שצפה במחזה בשידור לא ידע איפה לשים את עצמו מרוב תדהמה ובושה וזעם, ולרגע היה בטוח שמשהו אצלו לא בסדר, עד שכל הכתבים והפרשנים בכל מקום ואתר (כמעט, כמעט) פתחו במחול שכמותו כבר מזמן לא נראה ולא נשמע אצלנו. כל החרפות והגידופים הנחשבים בימים כתיקונם ללא תקינים פוליטית נשלפו, עד כדי תהיות בשידור חי, מה שתה ומה בלע כבוד סגן השר לפני שעשה את מה שעשה. בבת אחת ירדה לטמיון קריירה דיפלומטית שאומרים עליה שהיתה לא רעה בכלל. בעצם, לא ניסחף. טמיון זה עניין יחסי, כידוע, ואולי הוא רק ייצא מחוזק מהסיפור. אמנם גם בעבר השתרבב פה ושם שמו של איילון לפרשיות לא נעימות, כששימש שגריר בוושינגטון, אבל אז התקשורת אימצה אותו אל לבה בחום כדיפלומט מקצועי שנפל קורבן לשרירות לבו של השר שלו. עכשיו אולי כדאי לחזור ולבדוק מחדש את האבחנות ההן. מה יש לדבר, התהפכה התמונה. מרוב ניסיון לטפח את הזקיפות ההיא, יצאנו מה זה קטנים, והטורקים יצאו אנשי הכבוד. איך צחקנו פעם על נשיא מצרים חוסני מובארכ, שכמעט יצר משבר דיפלומטי בגלל החיקויים של יצפאן! איך חשבנו שהוא אידיוט שלא מבין איך פועלת מדינה דמוקרטית, וחושב שהשלטון יכול לשלוט בכל בדיחה של כל חקיין בטלוויזיה הפרטית המסחרית. עכשיו אנחנו (זאת אומרת, שר החוץ וסגנו, וגם ראש הממשלה, שהביע תמיכה מסויגת עד שהבין שזה לא מצחיק) מצאנו עצמנו מייחסים חשיבות עליונה למסרים של טלנובלה טלוויזיונית, זדונית ואנטישמית ככל שתהיה, ומוכנים להקריב אינטרסים בטחוניים וכלכליים ובלבד שנצא גאים ונראה להם. גם מי שלא מתפעל ממנהיגי טורקיה ומההתבטאויות שלהם בענייני המזרח התיכון בכלל וישראל בפרט לא היה יכול שלא לחוש צביטה למראה חיוכיו הנבוכים של השגריר, אחמט אוגוז צליקול, כשהחברה מריצים בדיחות על חשבונו בשפה לא מובנת. בכלל, מכריו הישראלים מספרים שהוא דיפלומט מצוין, ומאז נכנס לתפקידו, לפני זמן לא רב, הוא משקיע מאמצים כנים בהתגברות על המכשולים ובשיפור היחסים בין שתי המדינות. אז תודה לדני איילון, שנתן לנו כמה רגעים של שמחה לאיד, שמחה צרופה, טהורה, נטולת עכבות. ובעיקר תודה לתקשורת, שלשם שינוי מילאה את תפקידה, הביאה סיפור והעצימה אותו, ואגב כך גם סייעה ליישב משבר מיותר ומסוכן למדינת ישראל כולה. כך שיצא לה גם להפגין פטריוטיות, וזו שמחת עניים לכולנו.
article 42: 
סכם את המאמר הבא במשפט אחד. 
"מי הח"כית הצעירה שמחפשת בגיידייט מישהו להתכרבל איתו?", שואלת הכותרת בכתבה של לילך ויסמן באתר "גלובס". "בחודשים האחרונים הופתעו גולשים באתרי היכרויות לגלות כי על מחפשות בן הזוג נמנית גם ח"כ מיכל בירן (35) ממפלגת העבודה", נכתב בכתבה, שכוללת צילומסך ופרטים מפרופיל ההיכרויות של בירן. הכתבה אינה מכילה ציטוטים מפיה של בירן, ומסתיימת בשורה "ח"כ בירן אישרה את הפרטים". כפי שהבחינו כמה מגיבים, בירן לא רק שאישרה את הפרטים, היא גם זו שסיפקה אותם. בצילומסך הופיע הפרופיל שלה לא כפי שגולשים באתר רואים אותו, אלא כפי שבעליו רואה אותו, עם הכיתוב "הפרופיל שלך: זו תצוגה מקדימה של הפרופיל שלך באתר. לעריכה יש ללחוץ היכן שתבחר". הידיעה פורסמה היום בצהריים, ומאוחר יותר הוחלף הצילומסך באחד שמציג את הפרופיל כפי שהוא נראה לעיני גולשים באתר, אולם התגובות המסגירות לא נמחקו. העוזר הפרלמנטרי של ח"כ בירן, רועי פרלמן, מסר בתגובה: "לילך פנתה למיכל להגיד לה שהיא עושה כתבה על הפרופיל שלה באתר ההיכרויות, ומיכל הסכימה להראות לה את הפרופיל". מוויסמן לא נמסרה תגובה.
article 43: 
סכם את המאמר הבא במשפט אחד. 
נולד בישראל ב-1951. למד בתיכון עירוני ה בתל אביב. בין השנים 1970-1973 שירת בצה"ל ביחידת נ"מ. בעל תואר ראשון בכלכלה (B.A) ותואר שני במינהל עסקים (M.B.A), שניהם מאוניברסיטת תל-אביב. את דרכו העיתונאית החל עוד בהיותו סטודנט, ככתב ביומון הכלכלי "יום יום". לאחר מכן עבד מספר שנים במגזר העסקי וב-1983 מונה לתפקיד העורך הכלכלי של עיתון "הארץ". פרסם בעיתון סדרת כתבות אודות פרשיית וויסות מניות הבנקים שהביאה למשבר הבורסה הגדול (1983), וקרא למיצוי הדין עם הבנקאים האחראים למפולת. כמו כן חשף את תנאי הפנסיה המפליגים של יו"ר בנק לאומי ארנסט יפת (1987). כתוצאה מהפרסום והלחץ הציבורי, נאלץ יפת להחזיר את רוב כספי הפיצויים והפנסיה לבנק לאומי, ואילו הבנקאים האחראים לוויסות נאלצו לעזוב את משרתם. הם אף הועמדו לדין והורשעו. בדצמבר 1994 חשף את פרשת משה זנבר, כשהביא לפרסום את העובדה שזנבר רכש ארבע דירות בהנחה מחברת אפריקה ישראל, בעוד הוא משמש גם כיו"ר בנק לאומי (הבעלים דאז של אפריקה ישראל), וגם כיו"ר אפריקה ישראל עצמה. כתוצאה מהפרסום נאלץ זנבר להתפטר מתפקידיו אלו. בנובמבר 1996 פרסם סדרה של מאמרי ביקורת נגד עיריית תל אביב, שתלתה שלט בולט בצמוד לאנדרטה לזכרו של יצחק רבין המודיע שהאנדרטה הוקמה בסיוע תרומתו האדיבה של יוסף בוכמן מפרנקפורט. כתוצאה מהביקורת על מקורו של הכסף הורה ראש העיר רוני מילוא על החזרת הכסף לבוכמן ועל הסרת השלט. במסגרת עבודתו העיתונאית עוסק גם בנושאי צרכנות. פרסם ידיעות ומאמרים נגד רשתות השיווק ויצרני המזון הגדולים, במטרה להביא לביטול שיטת הקודים ומעבר לפרסום מחירים מלא על גבי אריזת כל מוצר ומוצר. ב-1998 עבר תיקון לחוק, המחייב את הרשתות לכך. כותב גם בנושאים מדיניים, פוליטיים ובטחוניים. ב-1999 מונה לעורך בכיר לכלכלה וחברה בעיתון "הארץ". ב-2001 הצטרף לחדשות ערוץ 2 כפרשן כלכלי. בין היתר מגיש את הפינה בנושאי כלכלה וצרכנות "ושלא יעבדו עליכם", בתוכנית החדשות "אולפן שישי". ב-2006 הפכה הפינה, למשך עונת שידורים אחת, לתכנית מלאה ששודרה על ידי זכיינית ערוץ 2 "קשת". במהלך עבודתו זכה בפרסים הבאים: ב–1987 היה חתן פרס העיתונאי הכלכלי המצטיין, מטעם המרכז הישראלי לקידום חברתי וכלכלי. ב-1988 זכה בפרס סוקולוב בגין חשיפת הפנסיה שקיבל ארנסט יפת, ופרסום סדרת כתבות שקראה למיצוי הדין עם הבנקאים האחראים למשבר הבורסאי של 1983. מנימוקי ועדת השופטים: "סידרת המאמרים של נחמיה שטרסלר ועקרונות דוח ועדת בייסקי והפרשיות הנלוות, הצטיינה ברמה גבוהה של אמינות, של בהירות ושל עמידה על עקרונות, כמו גם בכושר ניתוח ובמיומנות כלכלית". ב-2011 זכה בפרס ל"תקשורת כלכלית איכותית" מטעם "האגודה לזכות הציבור לדעת". ב-2012 קיבל פרס "מפעל חיים" מטעם אגודת העיתונאים בתל אביב, בגין "כתיבה ומאבק בן שנים רבות נגד מונופולים, קרטלים ופירמידות של המדינה ושל בעלי הון גדולים, במטרה להפוך את כלכלת ישראל לתחרותית יותר, צומחת יותר, עם מחירים סבירים יותר ואבטלה קטנה יותר, לטובת הצרכנים והאזרחים כולם". נחשב בדעותיו לליברל התומך בכלכלה החופשית-קפיטליסטית. כתיבתו עוסקת ביתרונות של כלכלת השוק הליברלי. במאמריו קרא לא אחת להקטנת תקציב המדינה, לצמצום מעורבות הממשלה במשק ולייעול השירות הציבורי. מצדד במאמריו בפתיחת השוק לתחרות, בהפרטת כל גורם עסקי שמחזיקה הממשלה, "כי הממשלה לא יודעת ולא מסוגלת לנהל עסקים". כמו כן מצדד בפירוק מונופולים וקרטלים, ומתנגד להטבות המופרזות שזוכים להן בעלי ההון במדינה. ב-2003 תמך באופן עקבי בתכנית הכלכלית של שר האוצר בנימין נתניהו, שכללה קיצוצים בתקציב ובקצבאות והורדת מיסים. מרצה בפקולטה למינהל עסקים באוניברסיטת תל אביב, לתלמידי תואר שני. גר בתל אביב, נשוי ואב לשלוש.
article 44: 
סכם את המאמר הבא במשפט אחד. 
פרשה שהוטל עליה צו איסור פרסום (צא"פ) מסעירה בימים האחרונים את הרשת הישראלית. בכך אין הרבה חדש. העוקבים אחרי המדיה החברתית והבלוגוספירה יודעים כי המרחבים האלה אינם אוהבים צא"פים. אבל בעצם גם התקשורת המסורתית לא אוהבת איסורי פרסום. היא הרי ניזונה מחופש העיתונות, חופש המידע וחופש הביטוי. לכן פעמים רבות עותרים כלי תקשורת שונים לבית-המשפט בבקשה להסיר צא"פ שהוטל על פרשה זו או אחרת. במיוחד כשיש בה לדעתם עניין ציבורי. לא אחת העתירה מביאה אכן לביטולו המלא או החלקי של הצא"פ, או לזירוז הסרתו. מה שמייחד את הפרשה הנוכחית הוא שתיקתה של התקשורת. העדר כל מאמץ מצדה להסיר את הצו, כמו גם שום ניסיון לרמוז על הפרשה בדרכים המוכרות והידועות: החל מדיווח על פרשה שיש עליה צו כזה, עבור בפרסום ידיעות או תמונות מרמזות שלכאורה לא מתקשרות לכלום, וכלה בהסתמכות על מקורות זרים או אפילו הפניה לרשת. כלום. נאדה. ברשת, לעומת זאת, הדיון לא תמיד זהיר, מדויק ומרוסן (לא שהתקשורת היא תמיד מופת לכך). פה החשוד כבר נהפך ל"אנס"; שם האיסור הכללי בחוק העונשין על זהותה של המתלוננת מבולבל עם צא"פים המוצאים למטרות ספציפיות ושונות; הכל נכרך יחד כדי להאשים את "המערכת" בהסתרת מידע. בפרשות כאלו, גם כשהמידע גלוי הוא מושא למניפולציות מצד יועצי התקשורת ועורכי-הדין של הצדדים, המזינים את התקשורת. אבל כשהמידע מוסתר – השמועות פורחות. הנה עוד סיבה לבקש את הסרת הצא"פ. אז מה נשתנה הפעם, מבחינת התקשורת? האם התשובה העגומה טמונה בעובדה שהחשוד בפרשה הוא עיתונאי והגילדה סוגרת שורותיה בהגנה על מי שהוא "אחד משלנו"? ייתכן שהקולגיאליות במקרים כאלה גוברת על התחרות בענף, המביאה לא פעם להכפשות הדדיות. אם יקרה לי פעם משהו דומה, חושב העיתונאי, אומר לעצמו העורך, לא ארצה שהקולגות יחגגו עלי. ומה על העניין הציבורי? וחופש המידע מה איתו? שואלת הקוראת הביקורתית התמהה. לא כשמדובר בנו, משיבים העיתונאים בשתיקתם. אין ספק כי החשוד נהנה מחזקת החפות. התקשורת אינה אמורה בשום פנים לשפוט אותו. היא כן אמורה לדווח על תלונה ועל מעצרו של אדם כאשר יש בכך עניין ציבורי. עניין כזה, קובע תקנון האתיקה המקצועית של העיתונות, נוגע ל"עיתוי הפרסום, נסיבות העבירה, אופיה, חומרתה או מעמדו הציבורי של החשוד". במקרים מקבילים, התקשורת להוטה להסיר את הצא"פ ולחשוף את מרב הפרטים. שולחת את עורכי-הדין שלה לשאת נאומים חוצבי להבות בבית-המשפט על חשיבותם (אכן!) של חופש המידע וחופש העיתונות ועליה עצמה כעל גוף המייצג את האינטרס הציבורי ואת זכות הציבור לדעת. כל זה מתחלף לפתע בשתיקה מביכה. כאילו עיתונאי אינו בעל מעמד ציבורי. כאילו העבירה שהוא נחשד בה אינה חמורה. לפתע הציבור אינו זכאי לדעת. אפשר להקשות ולשאול, האם התקשורת אינה אמורה לשקול מראש את האינטרסים המנוגדים, של פרטיות החשוד ושל שמו הטוב? הרי במקרים שבהם התיק נסגר היא כמעט לא טורחת לדווח, או עושה זאת בידיעה זניחה וקטנת גופן בעמוד פנימי. ודאי שלא באותן כותרות צעקניות שבהן ליוותה את המעצר והחשדות, בעיקר כשמדובר באדם ידוע שגם ניזוק יותר משום כך. ובכן, האינטרסים הללו אמורים בהחלט להשפיע על אופן הסיקור. זה צריך להיות מאוזן, אחראי והוגן. אבל השאלה אם הם כבדי משקל דיים כדי לגבור על העניין הציבורי בעצם הפרסום אינה שאלה שהתקשורת מחליטה בה, אלא בית-המשפט. סעיף 70 לחוק בתי-המשפט מונה איסורי פרסום ומקנה לבית-המשפט שיקול דעת אם לאסור פרסום במקרים אחרים; בין השאר בשל פגיעה חמורה בפרטיות, או בשל נזק חמור שייגרם לחשוד שטרם הוגש נגדו כתב אישום ובית-המשפט סובר כי יש להעדיף את מניעתו על פני העניין הציבורי. כלי התקשורת מבקשים חשיפה בכל מקרה, בשם האינטרס הציבורי במידע. התפקיד של איזון בינו ובין האינטרסים של החשוד מסור לבית-המשפט. גוף גוף ותפקידו. איני מתנגדת באופן עקרוני וגורף לכל צא"פ באשר הוא. הפרטים הם לפני בית-המשפט, ועליו להחליט. אך איכשהו, לא נראה מרחיק לכת לשער שאין מדובר כאן בקביעת סטנדרטים חדשים שיחולו מעתה ואילך בתקשורת, של איפוק עילאי והתנזרות מכל פרסום במקרים דומים, שבהם הנילונים אינם חברים באותו מועדון. חופש העיתונות אינו אינטרס פרטי של התקשורת. הוא זכותם של מקבלי המידע הרבה יותר משל מוסריו. התקשורת אינה אלא נציגתו של הציבור. אך האינטרס הציבורי בפיה מסתבר, ולא לראשונה, כעניין יחסי מאוד. מנופפת בו כשזה מתאים, שותקת כשזה פחות נוח. יש לשער שבסופו של דבר תיפרץ חומת השתיקה גם בתקשורת. רק שבינתיים היא הוכתמה בכתם של צביעות וסטנדרטים כפולים: אחד לכולי עלמא והשני לה עצמה. נעמה כרמי היא דוקטור לפילוסופיה, חברה במליאת מועצת העיתונות ובעלת הבלוג קרוא וכתוב
article 45: 
סכם את המאמר הבא במשפט אחד. 
החליפה שלובש העיתונאי רם לנדס בתצלום הפותח את הראיון עימו במוסף "הארץ" (24.7.09) אינה שלו, אלא של זארה. כך גם הנעליים. החולצה – של קסטרו. הבית שבו צולם אינו ביתו, אלא מעונו של אדם ששמו פיטרו הכט מהרצליה פיתוח. גם הפנים והשיער של לנדס אינם בדיוק הוא: הם אופרו ועוצבו בידי ענבל מסס. על סגנון ההופעה כולה, לצורך התצלום, אחראית לימור זוהר שביט. כך בחר רם לנדס לארוז את עצמו לכבוד הראיון שבו הוא מבכה את אובדן האמת בעיתונות ואת היעלמה של האותנטיות מכלי התקשורת. לכאורה, ראיון אחד מני רבים במוספי סופשבוע, שכל תכליתו ליחצן סדרת טלוויזיה חדשה, אינו עניין לעסוק בו. מה לא עושים סופרים, תסריטאים, במאים וגם עיתונאים כדי למשוך תשומת לב ליצירות חדשות היוצאות מתחת ידיהם? גם ללנדס מותר, והראיון איתו אכן מזיע ממאמץ לקדם את הפקותיו הטלוויזיוניות האחרונות. ובכל זאת, כדאי להתעכב רגע ליד הדברים שהוא אומר, משום שיש בהם יומרה לאבחן את מצבה של המלאכה העיתונאית בימים אלה וגם לחרוץ את דינה. לנדס קובע כי העיתונות, במשמעותה הבסיסית, איבדה את יכולתה למלא את תפקידה: היא נמצאת, לדעתו, במצב סופני, ואין כיסוי ליומרתה להביא מידע אמיתי. במלותיו שלו: "מה ההבדל בין טלנובלה לחדשות? זה בידור וזה בידור. זה טלוויזיה וזה טלוויזיה. גם חדשות זה בידור [...] אם טלנובלה זה תיאטרון, אז חדשות זה תיאטרון יפני של מחוות מינימליסטיות, אבל עדיין תיאטרון". לנדס פוסק שהמאבק על השגת האמת העיתונאית למעשה הוכרע; מה שנשאר זה להודות בכך. הוא מספר למראיינת כי הפסיק כמעט לצפות בחדשות. מאחר שנואש מהסיכוי להציג את האמת העובדתית כפי שהיא, פנה לעסוק בטלנובלות מצד אחד, ומצד שני בתיעוד עצמי של אנשים (למעשה, נשים) באמצעות מצלמות שהוא מפקיד בידיהן (זו מהותה של הסדרה החדשה שלו "מחוברות").  אינני בקי די בפרטי הביוגרפיה המקצועית של לנדס כדי לדעת אם ההסבר שלו למעבר מעיתונאות לטלנובלות (ולהפקה החדשה שלו) הוא האמת במלואה או שהוא סוג של רציונלזיציה שהוא פיתח. אפשר, עם זאת, לתהות אם הסוגה שהוא מהלל עתה, התיעוד העצמי, נקייה מהפגמים שהוא מוצא בעיתונאות. האם התערבותו כעורך אינה משפיעה על דיוקו של המסמך התיעודי שהוא מתיימר להציג? האם החלטותיהן של גיבורות הסדרה אילו מצבים ורגעים בחייהן לצלם ואילו לא אינן סוג של מסננת שמפעילים גם עיתונאים בעבודתם ושנגדה מתקומם לנדס? האם עצם הבחירה בחמש הנשים המסוימות, שהסכימו לחשוף את עצמן, אינה גורם מכריע בקביעת תמונות החיים שהסדרה מתחזה להציג ולטעון שהיא משקפת עולם מציאות משותף לרוב הישראליות? במלים אחרות, האם מרכיבים בלתי נמנעים אלה בתהליך הפקת הסדרה אכן מבדילים לטובה את מידת האותנטיות שלה מהמלאכה העיתונאית השגורה שבה כתבים ועורכים מנסים להציג לציבור פיסות מציאות? לנדס נוגע בשאלה אמיתית: עד כמה המציאות הנשקפת בכלי התקשורת היא "אמיתית" ועד כמה היא נגזרת של נסיבות אובייקטיביות (לחץ זמן, אילוצי דיווח, תלות במקורות וכדומה) ושל סיבות סובייקטיביות (אישיותו של המדווח, תפיסתו את המציאות, שיקולים זרים המפעילים אותו וכדומה). זו דילמה המלווה את העשייה העיתונאית מאז ומעולם, וב"העין השביעית" היא נדונה, בין השאר, במאמרים מלומדים שכתבו פרופ ירון אזרחי ("לא קיים עיתונאי אובייקטיבי") ופרופ מרדכי קרמניצר ("המילון הישן") ב-2002. אלא שלנדס מוליך את הסוגיה הזו למחוזות האבסורד, ובכך נותן לגיטימציה לכאוס ולהפקרות מקצועית שאין לה גבולות. הוא אומר שאין עוד טעם במאמץ העיתונאי הסיזיפי לחפש, כמיטב היכולת, את האמת; להציג לקורא, למאזין ולצופה את העובדות ככל שניתן לאתר אותן; להצביע בפני הציבור על תהליכים ותופעות ככל שניתן לזהות אותם; להציע תובנות המסתמכות על תום הלב של העיתונאי ועל התחקיר חסר הפניות שעשה, ככל שהנפש האנושית מסוגלת לכך. לנדס שופך את התינוק עם המים. הוא פוסק שהמלאכה העיתונאית בזמננו היא חסרת תכלית ונדונה מראש לכישלון. הוא הופך את אכזבתו מתפקוד עיתונאים – וממערכות עיתונאיות שלמות שבהן פגש, או אפילו היה ממונה עליהן – לאידיאולוגיה. הוא בן 53 ומאחוריו קריירה תקשורתית מרשימה ולא קצרה (כמעט 25 שנה במקצוע). הוא חינך דורות של עיתונאים, ועכשיו הוא בא ואומר להם: עבר זמנה של העיתונאות; פנו לתעשיית הבידור. בה בשעה מצהיר לנדס בפני ציבור הקוראים והצופים, שרחשו לו עד כה אמון בגין המוניטין המקצועיים שצבר בעבודתו העיתונאית, שהוא הוליך אותם שולל, שלא ניתן למלא את התפקיד העיתונאי כהלכה, שהכל רקוב בממלכה השביעית. זה מסר מסוכן ולא נכון. לעיתונות, במובנה המוכר, נועד תפקיד מפתח בקיומה של החברה הדמוקרטית גם במאה ה-21. לטלנובה ולתיעוד הבידורי נועד תפקיד אחר: למלא את שעות הפנאי בשעשועים. כאשר קוראים את הראיון עם רם לנדס, רצוי לשוב להתבונן בתצלומו: כמו התמונה, כך גם דבריו נועדו להשיג תכלית אחת: להציגו באור שיגדיל את הרייטינג של הסדרה שהוא הפיק.
article 46: 
סכם את המאמר הבא במשפט אחד. 
רק למחרת הוא מגיע הביתה, ומרגיע את אמו שלא הלכה לעבודה: "שום דבר לא קרה, הייתי בירושלים, ישנתי אצל דוד, הרי הודעתי לך שהיה זיכוי, כן, זיכוי מחוסר הוכחות", והוא סוגר את דלת הכניסה מאחוריו ומסתובב ובודק "איך יוצאים מכאן", ובכל זאת מגיע למיטתו, נופל עליה ומיד נרדם. בצהריים, כשפטישים הולמים בעוז בתוך ראשו, הוא מתלבש, שותה קפה והולך לעבודה במערכת "הארץ". השעה אחת בצהריים. שוקן מתפתל. "תשב", הוא אומר לו, "לאן אתה ממהר". אחר-כך הוא מעיר משהו בעניין השילומים מגרמניה, ושואל את עמוס: "מה דעתך?", אבל עמוס אינו מעוניין בשיחת חולין. "תגיד לי אם אני חוזר או לא חוזר לעבודה". עוד כחכוח ושוקן אומר: "אני לא יודע, באמת, מה דעתך? אולי עדיף שתמצא לך בית אחר?". זאת היתה שאלה, אבל עמוס אינו עונה עליה. הוא יודע היטב מה עדיף לשוקן. עדיף לו לא להעסיק בעיתון "הארץ" אדם החשוד בהשלכת פצצה גם אם יצא זכאי מחמת הספק. עדיף לו שלא יאמרו עליו שהוא מחזיק צפעוני מסוכן בעיתון שלו, עדיף לו להתרחק עכשיו מעמוס קינן, לצאת מקו האש המופנית אל האיש. את כל זה אין עמוס אומר. הוא קם, מסתובב ויוצא מהחדר, ורק טריקת הדלת המהדהדת מעידה על מצב רוחו. בדרך, ליד הדלפק, הוא מתעכב לכתוב פתק בן שבע מלים: "כדי שיהיה לך יותר קל – אני מתפטר". ואכן, לשוקן זה יותר קל. למחרת הוא שולח לעיתונאי המתפטר מכתב פרידה: "ברצוני להביע את צערי על התפטרותך מעבודתך בהארץ... מדורך בהארץ שימש עילה להתקפות נרגזות עליך, על הארץ ועלי. אך אני רואה צורך לומר לך היום שלא היה לי ואין לי גם היום ספק שהמניעים השורשיים שהדריכו אותך בכתיבתך הם מן הכנים והטהורים ביותר המפעילים נוער ישראלי בימים אלו. מדורך עשה רבות כדי לפתוח את עיני הציבור לחולשות היסודיות של חיינו ולסתירות בין מטרות מוצהרות לבין המעשה בהן הסתבכנו. זוהי פעולתה של סאטירה אמיתית, והרוגז שמתעורר מאשר שהחצים קלעו למטרה... אני גם מאמין שהכוחות והכשרונות הגדולים, שכל מי שנפגש איתך מבחין בהם, עוד ייתנו פירות בשלים". ושוב בחוץ. אור חורף בלה, קפה תמר. אף כי השעה מוקדמת, המלצר מביא בקבוק מדיצינל עם שתי כוסות. עמוס ממלא את הכוס כאילו זה גזוז ולא קוניאק, ואחרי זה הכל נמחק. "יש שנה שאינני זוכר אותה כלל. "עד כדי כך אינני זוכר אותה, שאיני זוכר איזו מהן היתה. אולי 1953. אבל אולי שנה אחרת" ("ארצך", 70). הוא אינו זוכר את אלה שהתרחקו ממנו כשנתקלו בו ברחוב, את אלה שסירבו להיראות בחברתו, את שיחות הטלפון היומיומיות למקומות עבודה שונים, אפילו לעיתון "חירות" הגיע בלית ברירה ושם הסכימו שיכתוב טור, אבל בעילום שם, כך שאיש לא יידע שיש להם איזשהו קשר איתו. חומה של נידוי.  כל זה נשכח, אבל הדרך היורדת מקפה תמר לכיוון כיכר דיזנגוף, לריינס ולרחוב ארבע-ארצות עדיין שמורה. שם, מול בית-החולים אסותא, גרה ימימה, שפותחת לו את הדלת. לרגע היא מהססת, מזמינה אותו להיכנס, מושיבה אותו על הספה, לא מציעה לו לשתות, ואז, בבת אחת, אומרת הכל: היא עוזבת אותו. קודם ברחה לאילת כדי להיות רחוקה ממנו, אבל האחות הראשית בבית-הספר לאחיות אמרה לה: "למה את צריכה לעבור לאילת? שהוא יעבור לאילת". אז היא נשארת בתל-אביב, אבל לא מתכוונת לראות אותו יותר. האלימות שלו לא מתאימה לה, השתיות שלו והנשים שלו נמאסו עליה, היא גם מזכירה את אותו לילה בסידנא עלי, את זה שלא הכניס אותה בסוד תוכניותיו. בקיצור היא נפרדת ממנו וזהו. עמוס נשאר עומד. לא רוצה להתרגז, מסרב להרגיש צער, מפנה את ראשו, מחפש, אין איש. מסביב רק ריק. ובלי לומר דבר הוא מסתובב והולך משם ומותיר אותה יושבת על הספה, מתחרטת, מהססת אם לקום ולקרוא לו, זוכרת שהוא לימד אותה לקרוא את דוסטויבסקי, לאהוב את באך, שלקח אותה למוזיאון בשדרות רוטשילד לשמוע קונצרטים וגם הראה לה סירה קטנה מיטלטלת על גלים, למרגלות הר והילת עננים, בציור של נחום גוטמן. לא משנה. הוא כבר רחוק משם, מכתת רגליו מחברה קבלנית אל מישהו שיש לו משרד קטן, פוגש חברים מימי המחתרת, מוכן לעשות כל עבודה. מכבדים אותו בתה, מדברים איתו יפה ומלווים אותו לדלת. ובחוץ אור האביב מתחלף לאור קיץ ומתענן לקראת הסתיו, ושום סורג אינו מסנן את מראות העננים. ב"הבוקר" וב"ידיעות אחרונות" לא מעוניינים בשירותיו, בעיתונים אחרים מסרבים אפילו לקבוע פגישה. שייקה בן-פורת עשה לו טובה והציע לו לצייר קריקטורות ולכתוב סאטירות בשם בדוי בעיתון המשמרת הצעירה של מפא"י, "אשמורת", ובביטאון הספרותי של מפא"י, "מבואות" – אלה העיתונים שרק אתמול כתב עליהם סאטירות ארסיות. מובן שהיה יכול לעבוד במוסך או בבניין, הלוא הארץ הולכת ונבנית, הפטישים מכים, המקבת נוקבת. יש עבודה בעיר ויש עבודה בכפר. מתוך הספר "על דעת עצמו – ארבעה פרקי חיים של עמוס קינן", מאת נורית גרץ. הוצאת עם-עובד, עמ 294–297. הציטוט מובא כאן באדיבות ההוצאה
article 47: 
סכם את המאמר הבא במשפט אחד. 
חלק בעיתון, ובהשאלה, סוג של כתיבה עיתונאית. במקור התייחסה המלה לחלק בעיתון שבו התפרסמו מאמרים שאינם פוליטיים, שעסקו בתחומי התרבות והדעת. מאוחר יותר התייחדה המלה לתיאור כתיבה פובליציסטית, ביקורתית או עיתונאית-ספרותית, שאינה דיווחית-חדשותית ואינה פוליטית-אידיאולוגית. במרוצת הזמן ניתנו למלה כמה משמעויות, מהן מרחיבות ומהן מצמצמות: 1. כל כתיבה שאינה עוסקת באקטואליה פוליטית. 2. כתיבה הומוריסטית. 3. כתיבה מתלהמת ופרובוקטיבית. מקור הביטוי במלה הצרפתית Feuilleton או Feuillet, שפירושה "דף קטן", ושתיארה מוסף לעיתון שעסק בנושאים לא-פוליטיים. העיתונות הצרפתית בתקופת המהפכה, שבמובנים רבים היתה ערש העיתונות המודרנית, הוקדשה רובה ככולה לעניינים פוליטיים ולחילוקי הדעות בין הסיעות השונות שפעלו בפריז. צירוף תוספת שאינה פוליטית היה חידוש. מי שהיה חלוץ בפרסום תוספות כאלו – שפעמים היו מודפסות על דף נפרד שצורף לעיתון (ומכאן השם "דף קטן") ופעמים הודפסו על דפי העיתון עצמו בפונט קטן יותר וסומנו בקו מפריד – היה לואיס-פרנסיס ברטין "הזקן" (Louis-François Bertin the Elder), המו"ל של העיתון "Journal des Débats", שאחרי המהפכה השפיע רבות על התרבות הצרפתית. בתוספות הללו פורסמו מאמרים וביקורות בנושאי תיאטרון וספרות ואף קטעי פרוזה ושירה, אולם גם רכילות, בדיחות, שעשועי לשון ומכתמים בחרוזים. במהלך המאה ה-19 התקבל נוהג זה גם בגרמניה, והיה פופולרי במיוחד ברוסיה. משמעות השם "פיליטון" בעיתונות האנגלית היתה אחרת, והתייחסה לסיפור בהמשכים. הביטוי היה בשימוש בשפה העברית במאה העשרים, ובמיוחד במחציתה הראשונה.
article 48: 
סכם את המאמר הבא במשפט אחד. 
 לפני כשמונה חודשים המתנדב המוכשר של המיזם אפיק רחמים ביקש שנבדוק משהו מחוץ לכנסת, אך רלוונטי לחיינו לא פחות – זמני הגעת ניידת. גילינו שלמרות מסיבות הפרידה המפוארות מהמפכ״ל והתגאותו בשירות לאזרח – מדי שנה ל-100 לוקח יותר זמן להגיב. אם למשל ניסו לרצוח אתכם וחייגתם 100 בשנת 2012 – לקח לניידת להגיע כ-13 דקות בממוצע. ב-2014? 17 דקות. זמני הגעת ניידת- לחצו לנתונים המלאים רק לאחרונה התגאה המפכ"ל היוצא יוחנן דנינו בזמני התגובה של המשטרה ובמהירות הגעת הניידות, אבל כעת מתפרסמים נתונים פנימיים של המשטרה שמראים דווקא שזמן התגובה הולך ומתארך בכל שנה. התוצאות, שהגיעו לידי המיזם "100 ימים של שקיפות", מתייחסות לזמן שחלף מרגע שיגור הניידת על ידי המוקד ועד להגעתה ליעד. המשטרה מסווגת את הקריאות שהיא מקבלת על פי סוגי אירועים שונים. על פי הנתונים, כמעט בכל סוגי האירועים זמן התגובה התארך. כך למשל, בשנת 2013 עמד זמן התגובה לאירוע מבצעי על-23 דקות ובשנת 2014 עלה זמן ההגעה ל-28 דקות. וזה לא שמספר האירועים מסוג זה עלה, להפך – הוא דווקא ירד ב-18%. זמן הגעת הניידת במקרים של ניסיון רצח, הריגה או תקיפה חמורה, עמד בשנת 2012 על כ-13 דקות בממוצע. בשנת 2013 עלה זמן ההגעה ל-16 דקות ובשנת 2014 ל-17 דקות, ובמקרים כאלה כל דקה גורלית. במקרה של פריצה לדירה תחכו כמעט 20 דקות להגעת ניידת. אם חלילה תיקלעו לשריפה, הצתה או אפילו חטיפה, לפי נתוני המשטרה זמן ההמתנה יהיה 20 דקות בממוצע. ממשטרת ישראל נמסר בתגובה: "הנתונים מודדים תהליכים בארגון בתחום השירות ואינם מהווים מדד למענה מבצעי. כל ניסיון להציג זמני תגובת ניידות לפי כמות אירועים בשנה טועה ומטעה, בהיעדר בחינת משתנים נוספים שמשפיעים על זמינות הניידות. לאחרונה נחנך מוקד המידע הארצי של המשטרה שקולט את פניות הציבור ומגביר את הזמינות והמענה המבצעי". 
article 49: 
סכם את המאמר הבא במשפט אחד. 
 כבר כמעט עשרים שנה שדן סבאג כותב את מדור הסקס המטונף, המצחיק וסר הטעם "סבאג לאב", המתפרסם ב"דה-סטרנגר" בסיאטל ובסינדיקציה בעשרות עיתונים ברחבי ארצות-הברית, ושבו הוא עונה בכנות ובישירות לשאלות הביזאריות ששולחים לו קוראיו. כעת, בטוויסט ביזארי לא פחות, הפכו חייו – שכוללים גם בן זוג חתיך ותומך וילד מאומץ בן 12 – למחזמר שמועלה בברודווי.  לעומת זאת, חייה של הבלוגרית האגרסיבית והאקסצנטרית ניקי פינק, שמנהלת את אתר החדשות ההוליוודי המאוד מצליח "Deadline Hollywood", עומדים להפוך לסדרה של HBO, מה שיזכה גם אותה בצק שמן.  ואילו חייו ואישיותו הצבעונית של העיתונאי הניו-יורקי האגדי גימי ברסלין יעמדו במרכזו של סרט תיעודי חדש שהפקתו תחל בקרוב.  עיתונאים שחושפים שחיתויות ברוסיה ממשיכים לחטוף מכות רצח, האנשים שמחטיפים להם את המכות ממשיכים להתחמק ללא כל עונש, וגם הגורמים הממשלתיים ששולחים את האנשים שמטילים אימה על העיתונות הרוסית עדיין מסתובבים חופשי.  מדינה נוספת שבה עיתונאים נופלים כמו זבובים היא הונדורס: מאז אפריל חוסלו באכזריות שבעה עיתונאים שהעזו לכתוב על הכאוס הפוליטי במדינה ועל עסקי הסמים המשגשגים בה.  המשטרה הלטבית, שעסקה בחיפושים אחר האקר שפרץ למאגר מידע ממשלתי והדליף לאינטרנט נתונים מביכים על השלטון, מיררה את חייה של עיתונאית מקומית שדיווחה על הסיפור.  תוכנה חדשה ומשופרת אמורה לדאוג לכך שהחדשות על המהפכה הבאה באיראן יעקפו את הצנזורה האינטרנטית של המדינה באופן אלגנטי יותר מבעבר.  אחרי שבשבוע שעבר למדנו ש"ניוזוויק" על הקרשים ושאם לא יימצא לו רוכש הוא ייסגר, השבוע אנו למדים שמצבו של המתחרה הוותיק "טיים" אינו טוב בהרבה.  אמנם הבטיחו לנו שהאייפאד יציל את עולם העיתונות, אבל אם ללמוד על-פי 360 עותקים דיגיטליים שהמגזין "GQ" מכר החודש, זה לא יקרה בזמן הקרוב.  ואם כבר אייפאד: אחד הכתבים של "Gawker" השתכר בסוף-השבוע ומצא את עצמו מתעצבן מאוד מפרסומת שהכריזה שההמצאה החדשה של אפל היא הדבר הכי מהפכני מאז המהפכה הצרפתית. הוא מיד כתב מייל ציני ועוקצני לסטיב גובס. באופן מפתיע למדי, גובס החליט לענות לו.  אחד ממנהיגי המורדים בתאילנד נורה בראשו בעת שהתראיין ל"ניו-יורק טיימס". הוא מת מפצעיו כעבור יומיים.  דייוויד קאר כותב על ההיגיון המאוד מיוחד שעומד מאחורי הכותרות המטופשות שניתנות לכתבות באינטרנט.  האם גיליאן טט, העורכת החדשה של ה"פייננשל טיימס", היא האשה החזקה ביותר בעולם העיתונות? ה"דיילי ביסט", שמקדיש לה כתבת פרופיל מפרגנת, סבור שכן.  מסתבר שמשבר העיתונות המודפסת טרם הגיע לגרמניה: הכנסות העיתונים במדינה לא ירדו באופן משמעותי מאז שנת 2004.  ואם כבר משבר העיתונות המודפסת: הנה מאמר, הלקוח מ"האטלנטיק", שדווקא טוען שבסוף הכל יבוא על מקומו בשלום. בחיי.  איש שמדבר + זבוב ענק + שידור חי = קטעים משוגעים.  ואם כבר זבובים וכתבי טלוויזיה, תמיד נחמד להיזכר בקליפ הקלאסי הזה. אין מצב שזה אמיתי, נכון?
article 50: 
סכם את המאמר הבא במשפט אחד. 
"מקור ראשון" ואתר nrg יימכרו לחברת ישראל-היום-בע"מ, שבבעלות איש העסקים שלדון אדלסון ורעייתו ד"ר מרים אדלסון, תמורת 17 מיליון שקל, כך ביקש לאשר אמש רואה-החשבון חן ברדיצב, הנאמן מטעם בית-המשפט לחברות המפעילות את "מקור ראשון" ו"מעריב". ישראל-היום התחייבה בהצעתה להעסיק 114 מ-120 עובדי ההנהלה והמערכת העיתונאית של "מקור ראשון" לתקופה של לפחות 12 חודשים. כמו כן התחייבה החברה להעסיק 90% מהפרילנסרים של העיתון ואת כל 220 עובדי ההפצה לתקופה דומה. לגבי אתר nrg התחייבה ישראל-היום להעסיק 5 מ-17 העובדים לתקופה של שנה. ==  להורדת הקובץ (PDF, 7.72MB) להורדת הקובץ (PDF, 7.72MB)  להורדת הקובץ (PDF, 2.19MB) להורדת הקובץ (PDF, 2.19MB) "בקשה דחופה" של נאמן בית-המשפט ל"מקור ראשון" ו"מעריב", המסמך המלא בשני חלקים == ברדיצב ביקש מבית-המשפט המחוזי בירושלים לאשר את מכירת "מקור ראשון" ואתר nrg לישראל-היום לאחר תהליך התמחרות בן כמה שלבים. בשלב הראשון התעניינו 12 גורמים ברכישת העיתונים והאתר. לאחר שקיבלו את פרטי החברות מהנאמן, נותרו שישה מתעניינים. ישראל-היום הציעה 12.5 מיליון שקל עבור "מקור ראשון" ו-3 מיליון שקל עבור nrg; גרוזלם-פוסט הציעה 7.5 מיליון שקל עבור "מקור ראשון" ו-1.5 מיליון שקל עבור nrg; טלנירי-שוקי-הון הציעה 401 אלף שקל עבור אתר nrg; אשדיר-פרסום-והפצה הציעה 5 מיליון שקל עבור "מקור ראשון"; לריסה-אחזקות הציעה 2 מיליון שקל עבור "מעריב", 4 מיליון שקל עבור "מקור ראשון" ו-750 אלף שקל עבור אתר nrg, וכיפה-שירותי-אינטרנט הציעה 70 אלף שקל עבור אתר nrg. "לאחר עיון בהצעות שהוגשו עלה כי הצעתה של ישראל-היום לרכישת פעילות העיתון מקור ראשון ולרכישת פעילות אתר האינטרנט nrg עלתה על הצעת שאר המציעים בכל הפרמטרים, וזאת באופן בולט ומשמעותי, הן בסכומה והן במספר העובדים שאותם היא התחייבה להמשיך ולהעסיק", כתב הנאמן לבית-המשפט. לדברי ברדיצב, לאור זאת התכוון להמליץ ללא שהות על ישראל-היום כרוכשת העיתון והאתר, אולם באי-כוחה של גרוזלם-פוסט, החברה שבשליטת איש העסקים אלי עזור, ביקשו להעניק להם הזדמנות להגיש הצעה מעודכנת ומשופרת: 13.5 מיליון שקל עבור "מקור ראשון", 2.5 מיליון שקל עבור "מעריב" ו-4 מיליון שקל עבור אתר nrg. לנוכח ההצעה המשופרת זימן אתמול ברדיצב את נציגי שתי החברות למשרדו לפגישת התמחרות מכרעת. "אנחנו הגענו לכאן תחת מחאה", אמרה בפגישה עו"ד קרן רייכבך-סגל, באת-כוחה של ישראל-היום. "המועד להציע הצעות נגמר בשני אחר-הצהריים, וכל הצעה שהתקבלה אחר-כך היא בניגוד לדין. הגענו לכאן תחת מחאה והדלפות שהגיעו לעיתונות שהביאו לשיפור ההצעה שלהם [גרוזלם-פוסט] לא מקובלת עלינו" [כך במקור]. "אנחנו נתחיל עכשיו את ההתמחרות כאשר הסכום ההתחלתי [עבור מקור ראשון] עומד על 14 מיליון שקל", הודיע בהמשך הדיון רו"ח ברדיצב. "אנחנו לא מציעים 14 מיליון, נשארים בהצעה שלנו [13.5 מיליון]", הבהיר עו"ד מורן מאירי, בא-כוחה של גרוזלם-פוסט. "יש לי שאלה", אמרה עו"ד רייכבך-סגל, "זה שהם לא מוכנים לקחת ב-14 ואני כן אסכים לקחת ב-14 זה אומר שזכינו?". "כן", השיב רו"ח ברדיצב. "אז אנחנו מוכנים לקחת ב-14 מיליון", הודיעה עו"ד רייכבך-סגל. בהמשך החליט ברדיצב לבטל את ההתמחרות על אתר nrg בשל חילוקי דעות עם גרוזלם-פוסט והודיע כי הצעת ישראל-היום לרכישת האתר היא הזוכה. נכון לעכשיו, עידכן ברדיצב את בית-המשפט, לא התקבלה הצעה כלכלית לרכישת "מעריב", אולם לדבריו, "קיימת אפשרות לקבל הצעות גבוהות יותר". על כן ביקש הנאמן להמשיך ולחפש בשלב זה רוכש ל"מעריב". 9712-03-14
article 51: 
סכם את המאמר הבא במשפט אחד. 
כמו בתי-הקברות בשולי הערים, כך גם מודעות האבל מתקיימות בשולי העיתונים, וכמו בתי-הקברות, גם על פניהן יהיו רבים יותר שיעדיפו לחלוף ולא להתעכב ולחוש בצינה הנושבת מהן. בתוך אותו מוצר ותיק, גליון העיתון המודפס, שעבר תמורות רבות כל-כך, לא יתקשה גם הקורא המתעורר מתרדמת של חצי מאה לזהות מרחוק את פורמט עמודי מודעות האבל. המדור, כמו המוות, אינו מתיישן. מודעת האבל היא מצבת דיו זעירה. כמו אחותה העשויה שיש, גם לה אותו פורמט מלבני, אותן אותיות שחורות ריבועיות, אותו צמצום מילולי. סידורן של המודעות אחידות-הפורמט זו לצד זו וזו מתחת לזו הוא היוצר את מראה העמוד האופייני – ואף בו יש כדי להזכיר את מטריצת גוש/חלקה.  מאחורי ביטוי טכני חורץ לשון המוות. בשל אופיו הקודר, המוחלט והאוניברסלי, המוות מעדיף את הסטנדרטי על פני היצירתי והמגוון. קו מסגרת בעובי אחיד, מבחר גופנים מצומצם, שם הנפטר תמיד באותיות גדולות ומעובות משמות האבלים. שלא כמו המצבה, המנציחה את בדידותו של הנפטר, במודעת האבל מסתופפת (על פי רוב) המשפחה כולה. כמו על דלתות בתים, גם כאן יהיו קורקטיים שיסתפקו בשלט עם הצהרה כללית "המשפחה האבלה", ואחרים יציגו קטלוג שלם של הפרטים במשפחה, סדורים על-פי תפקידיהם – אשתו, בנו ובתו, הנכדים, גיסו. המהדרין יוסיפו גם שמות, שמות משפחה ולפעמים גם כינויים, שלא יצוטטו כאן מפאת כבודם של המתים והחיים, אך מציעים למתבונן סקרן עולם שלם. ברחוב זה וזה, בדירה זו וזו, בשעות 21:00–16:00. שלא כמודעות האבל עשירות הסופרלטיבים הנדפסות בעיתונות החרדית, אלו הנדפסות בעיתונות החילונית קורקטיות לרוב. על הפטירה מודיעים בדרך כלל בצער רב, לפעמים בכאב או ביגון עמוק – ביטויים שכבר היו לקלישאה. את זהות המנוחים יגדירו בראש ובראשונה זיקות משפחתיות ("אמנו, אחותנו וסבתנו"), לעתים רחוקות יותר פועליהם ותואריהם (ד"ר, "מוותיקי נהריה"). רק מתי מעט זוכים לשורה מלאת שאר רוח, כפי שהיו אולי הם, בחייהם: "ספורטאי, גנן ומציל אגדי בבת-ים, שהנחיל לנו אהבת ים וגן ונפרד מאיתנו כשהוא בן 98 שנים". לאותם שחיו את חייהם באלמוניות, הרגע הזה הפומבי של פרסום שמם במרכז מודעת אבל הוא רגע קצר מועד של תהילה. למרבה הצער, הם כבר אינם שם להתענג – לא על תשומת הלב והכבוד, ולא על נדיבות לבם של מי שזיכו אותם בכך. האם מודעת האבל מתפרסמת בעיתון שאותו נהג לקרוא המנוח? זכורה לי בחדות הגאווה שחשתי כילדה כשראיתי את שמו של סבי על מודעת האבל בעיתון. האם אני הייתי מי שגזרה ושמרה אותה לצד תמונתו הקטנה הממוסגרת? ואולי אחד מהורי? האם גם אבלים אחרים נוהגים לעשות זאת? כמו בפרסומים אחרים, כך גם במודעות האבל: ככל שהמודעה גדולה יותר, כן גדל מחירה. ב"הארץ", שבו המודעות יקרות יותר, הן גם גדולות ומעטות יותר; מתי "הארץ" אינם מצטופפים כמו המתים ב"ידיעות אחרונות" ו"מעריב". האם המתים של "הארץ" אקסקלוסיביים יותר? למרבה ההפתעה, עלעול בעמודי מודעות האבל של העיתונים המתחרים מגלה כי בשיעור גדול של המקרים אלו אותם מתים ממש: מי שיש לו כסף לפרסם מודעת אבל אחת, יש לו כסף לפרסם שלוש מודעות זהות בשלושה עיתונים שונים. מרכינים ראש, אבלים, המומים, דואבים, זוכרים, ולא שוכחים לצרף את סמליל החברה. מילא סמליל שחור-לבן, כזה הנבלע בשחורו-לבנו של העמוד, אבל סמליל ירוק?! מישהו ב"דה-מרקר" – מאותם מישהואים עם ראש כלכלי – מצא ערוץ פרסום נוסף. אפשר שבקרוב נראה שלטי חוצות גם בבתי-קברות? דבר מותה של ב, מורה אהובה ונערצת, הגיע אלי בדואר האלקטרוני – מדיום יעיל, מהיר וחינמי. ובכל זאת חיפשתי אחר שמה במודעות האבל של "הארץ". ב, אשת לפידות, היתה הרוח החיה בטקסי יום הזיכרון בבית-ספרי ובקיבוצה ובעלת חולשה, כך התוודתה, למלנכוליה. חשבתי, על כן, כי הדבר היה מסב לה קורת רוח – לראות את שמה מופיע בעיתון (של האינטליגנציה) באות עבה, את שמו של קיבוצה צמוד אל הביטוי "מרכין ראשו". אפשר שהקיבוץ הישן, הלא מופרט, זה שידע ימים מבוססים, היה מפרסם מודעה שכזו. הקיבוץ החדש, ראשו מורכן ממילא.
article 52: 
סכם את המאמר הבא במשפט אחד. 
רק לפני חודש נשפכו אלפי מלים ונמרחו עשרות צילומים מאולימפיאדת בייגינג בעמודים הראשיים של "ידיעות אחרונות" ובכפולת האמצע של חלק החדשות. אז איך קורה שמה שהוגדר על-ידי העיתון כ"תקרית דיפלומטית" בין ישראל לסין, תקרית שנגרמה כתוצאה מראיון ב"ידיעות אחרונות", לא זכה כלל להתייחסות בולטת ונדחק למדור הספורט? הסיפור המשונה החל ביום שישי שעבר, בכתבת שער במוסף "7 ימים". השייט שחר צוברי, מדליסט הארד מבייגינג, אמר בראיון למוסף כי הסינים הם "חארות". בתגובה העביר שגריר סין בישראל מחאה לוועד האולימפי בארץ, ובהמשך ביטל קבלת פנים מתוכננת לספורטאים הישראלים. צוברי התנצל, שר הספורט מגאדלה התנצל, הוועד האולימפי התנצל, אבל הסינים טרם סלחו. ההישג העיתונאי הוא אולי מפוקפק – ראיון שפורסם בעיתון גרם לתקרית דיפלומטית עם מעצמה – אבל בכל זאת, זה הישג שעיתונים נוהגים להתפאר בו. אם כך, מדוע הסיפור לא הופיע בעמוד הראשי של "ידיעות אחרונות", או לפחות קיבל הפניה בולטת בעמודי החדשות? הרי רק לפני שבועיים-שלושה פירנסו האירועים הספורטיביים מסין את החלק המרכזי של העיתון של המדינה. יכול להיות שבצמרת מקבלי ההחלטות ברחוב מוזס חשבו שהמקרה אינו דרמה יוצאת דופן, והניחו לניר חפץ, עורך "7 ימים" ומוסף הספורט, לגדל ולרומם את הסיפור בממלכה שלו. יכול להיות גם שהבמה המשנית שקיבל הסיפור מלמדת משהו על היחסים שבין עורכי העיתון ובין עורך המוספים. בימי גלעזר ויובל היה נהוג לומר ש"7 ימים" הוא מדינה נפרדת בתוך "ידיעות אחרונות". ייתכן שמדובר בשחזור מוזר, אולי אפילו נגטיבי, של התקופה ההיא? ויש עוד: בעוד שבמדור הספורט מדווחים על תקרית דיפלומטית, שמקומה הטבעי הוא בעמודי החדשות, בחלק החדשותי הופיע ביום ראשון סיקור פתיחת אולימפיאדת הנכים בבייגין, בלי שאף מלה על אירוע זה או סיקור מקצועי של הספורטאים הישראלים יופיעו במדור הספורט. לא ברור. לא מובן. השבוע אפשר היה להיווכח שוב עד כמה ספורט "ידיעות אחרונות" תקוע במקום. הנבחרת הצעירה עד גיל 21 בכדורגל עמדה לפני משחק מכריע מול גרמניה בחוץ, בדרך לפלייאוף שלפני אליפות אירופה. בסופו של יום היא אכן עשתה זאת, עם 0:0 מרשים. בעוד ש"מעריב" בחר לתת לנבחרת הצעירה את הכבוד המגיע – שני שערים וכפולה פותחת (ביום המשחק ולמחרת) – ב"ידיעות אחרונות" המשיכו במסורת המיושנת, הפרובינציאלית וחסרת המעוף שלהם, ולפיה הנבחרת הבוגרת מעל הכל, אפילו במחיר המעטה מההישג של הצעירים. אתר ערוץ הספורט היה בשיאו באולימפיאדת בייגינג, עם סיקור מקיף של התחרויות והספורטאים הישראלים ושפע של תקצירי וידיאו. ההשקעה הגדולה הביאה לתוצאות יפות בסקר "טים" לחודש אוגוסט. האתר השתדרג ל-16 אחוזי צפייה לעומת 11.8% ביולי – קפיצה משמעותית של 4.2%. המתחרה הגדול, ONE, רשם עלייה מתונה יחסית לעובדה שמדובר בחודש ספורטיבי אינטנסיבי – רק 1.8% יותר לעומת החודש הקודם (16.9% באוגוסט לעומת 15.1%). כך ייעשה למי שהעדיף לסקר את האולימפיאדה מהכורסה במערכת, ולא טרח לשלוח כתב לבייגינג.  אם אתר ערוץ הספורט רוצה לשמור על הפער האיכותי, הוא צריך להישמר מהסגנון הזול של אתר ONE. לפרסם תמונה של בחורה במחשוף נדיב עם הכיתוב "פצצה" בידיעה על ביטול משחק באיטליה בגלל פצצה ממלחמת העולם השנייה שהתגלתה סמוך למגרש – זו בדיוק הדרך הלא נכונה. אם אין לכם תמונה ממקום האירוע, תמצאו פתרון יצירתי אחר. כרגע, מדובר בפצצה של אינפנטיליות. לתגובות והערות: yegerm9@walla.co.il
article 53: 
סכם את המאמר הבא במשפט אחד. 
״רציתי להגיע לתפקיד מעמדת שליחות אמיתית של אדם שכל ילדיו וכל נכדיו מתגוררים בירושלים, ומודאגים דאגה עמוקה מהעתיד שלה״. כך הכריז שר הכלכלה אריה דרעי בראיון ב-2010. אלא שכמה מילדיו של דרעי כנראה גילו מאז את הקסם של עולם הנדל״ן ורכשו דירה אחת או שתיים או שלוש או יותר. גם בת״א. בדיקה שערכנו ב׳מאה ימים של שקיפות׳ חושפת טפח מאימפריית הנדל״ן של משפחת דרעי: לבת אחת של שר הכלכלה דירה בירושלים ושליש בית נוסף בת״א. על בת אחרת רשומות 3 דירות בשכונת התקווה בת״א וחצי דירה נוספת בתל אביב. לבת שלישית דירה לא רחוק בת״א לצד בית במושב בין ת״א לירושלים. לבן אחד דירה במגדלי שאול בירושלים. באותו בניין, אגב, גם ממוקמות דירות של אחיינו של דרעי, כלתו של הרב עובדיה זצ"ל ונכדתו של הרב עובדיה זצ"ל. בן אחר רכש דירה במסגרת קבוצת רכישה בירושלים. לפני הבחירות גם זרם מידע לגבי עסקאות נדל״ן ירושלמיות שדרעי מקושר אליהן. ״כל הדיירים בבניין שלנו ידעו שאריה דרעי זה האיש לפנות אליו״, סיפר לנו אחד מהם. אבל דרעי עצמו דאג להישאר מחוץ למסמכים הרשמיים. אחיו היה בחזית. ומה עם דרעי עצמו? הוא מתגורר בדירה ברחוב הקבלן (שלוש קומות בשטח 272 מ״ר), והסתבר לנו שהייתה ברשותו דירה נוספת אותה מכר ב-96׳ לתושב חוץ. לפי גידי וייץ, הוא גם בהליך בנייה של בית נופש. בנוגע למשפחה – אלו לא כל הדירות. חלק מהנכסים בתהליכי רישום ולא ניתן להפיק נסחים לאימות המידע. אלא שבמהלך הבדיקה התפרסם ראיון שערך עמו גידי וייץ. דרעי נשאל שם והתייחס לנושא: "אני גאה ברוך השם, שיש לי פרנסה, יש לי בית ולילדים שלי יש בית. הילדים שלי, ברוך השם, התחתנו, וקיבלו מהצד השני. אני עזרתי להם, ההורים שלי עזרו להם, הם לקחו משכנתאות וברוך השם קנו דירות. יופי? חלק קנו, חלק לא קנו, חלק בדרך לקנות, חלק עם משכנתאות וכל הדברים האלה״. לכן אסתפק במידע הזה ורק נזכיר שלפני הבחירות דרעי רץ ׳בשם השקופים׳. הוא פרסם הצהרת הון צנועה – והכריז שיש לו דירה אחת בלבד. טכנית, זו האמת, אבל בצורתה הצרה ביותר. אם כבר להיות שקוף – עדיף עד הסוף. דרעי העדיף שלא להתייחס לשאלות בנושא. 
article 54: 
סכם את המאמר הבא במשפט אחד. 
חברת הכנסת ענבר בזק שלום, מה שלומך? ראיתי שהצטלמת עם ספרה של דפנה ליאל ופרסמת אותו בטוויטר. יצא לך לקרוא אותו? "עוד לא. הייתה לי יומולדת לפני שבוע והבנות קנו לי מתנה, עוד לא יצא לי לקרוא. אני עוקבת אחרי הפודקאסט ושומעת כל בוקר, כל פעם באה ומספרת לצוות שלי תקשיבו לזה ותקשיבו לזה, אז הם עשו לי הפתעה וקנו אותו". אני מבינה שרצית לפרגן לה. "כן. נתתי לה לחתום לי עם הקדשה". אני מתקשרת כי הסתכלתי על זה ולי זה נראה כמו סוג של פרסומת, משהו שבעבר ועדת האתיקה אסרה על חברי כנסת לעשות. "למה זה פרסום אם היא כותבת על פוליטיקה?" היום הגיעה בדואר המתנה שצוות הלשכה המקסים שלי קנה לי ליום ההולדת.הספר "עושים פוליטיקה" של @DaphnaLiel מתברר שהן מכירות אותי הכי טוב ויודעות שאני מעריצה שרופה של הפודקאסט "עושים פוליטיקה". עכשיו רק נשאר לראות אם הספר טוב כמו הפודקאסט 😃 pic.twitter.com/QXjS64rsBY כסופרת היא נמצאת עכשיו במסע יח"צ אינטנסיבי להגדלת המכירות וההכנסות של הספר. זה לא דומה לסיטואציה שבה לקחת ספר מהספריה ואת ממליצה עליו לציבור. כל המלצה כזו ממך כנבחרת ציבור, שיש לך כוח וקהל מתוקף המנדט שהציבור נתן לך, היא בעלת ערך עבורה. "תראי עכשיו כשאת אומרת אני מבינה את הרגישות לא חשבתי על זה. אני מבינה את הרגישות ומקבלת בהחלט את הביקורת. אני מודה שזה היה מתוך מקום ש… התרגשתי כשהיא חתמה לי ורציתי לפרגן לה. זה ממש לא היה קמפיין לספר אלא באמת להגיד לה תודה ושאני מאוד אוהבת את הפודקאסט שלה. אם הייתי מפרסמת מוצר, כמו שבזמנו ביקרו את איילת שקד שהצטלמה עם קוקה קולה, אני מבינה את הרגישות. אבל כאן זה ספר מקצועי על פוליטיקה. אני רואה גם בספר וגם בפודקאסט naכלים מקצועיים שאני לומדת מהם. בתחום הזה של ספרים ופודקאסטים – אין לזה סוף. אם אני מחר אעלה פוסט שאני מקשיבה לפודקאסט של שקוף ומאוד ממליצה עליו, את חושבת שיש עם זה בעיה אתית?" זה לא כמו המלצה לקרוא או להאזין, כי פה יש מימד של הגדלת מכירות של הספר, בייחוד כשזו ההשקה שלו. "אגב אפילו לא קיבלתי אותו כמתנה ממנה, מי שנתן לי את הספר הן הדוברות שלי. האמת שלא מזמן קיבלתי מתנה ממישהי שכתבה ספר ילדים שנותן ביטחון לנערות. היועצת הפרלמנטרית שלי פנתה לייעוץ המשפטי של הכנסת, ושאלה אם זה בסדר לפרסם פוסט ולפרגן לספר. הם אמרו שעם ספרים אין בעיה כל עוד זה לא למטרות קידום מכירות ולא כולל המלצה לרכוש אותו. אגב ראיתי עוד חברי כנסת שהעלו ציוצים על הספר שלה".  בואי נלך מעבר לעניין המסחרי. יש פה שאלה אתית על היחסים בין עיתונאים לפוליטיקאים. לכן עלתה לי נורת אזהרה כשראיתי את הציוץ הזה – מפחיד אותי סוג כזה של יחסים. כי בסוף מחר היא כתבת פוליטית שצריכה לסקר אותך בצורה מהימנה, לעיתים ביקורתית. לפרגון שלך יכול להיות ערך משמעותי עבורה – לכן אני חושבת שיש להימנע ממנו.  "באמת לא חשבתי על זה, מקבלת את מה שאמרת. שוב, רציתי לפרגן למישהי שאני אוהבת להקשיב לה. אבל בהחלט מקבלת את הביקורת וצריכה לחשוב כמישהי ש.. את יודעת אני לא הרבה זמן בתפקיד, וכן אולי צריכה להסתכל על זה בעיניים יותר ביקורתיות". "שתי המפלגות הגדולות…אלו בסך הכל שני מותגי מים מינרלים. הקטטה הפוליטית התמידית המלווה את חיינו נועדה לחפות על הבדלים הולכים ומצטמצמים בין המחנות" (עמית סגל, סיפורה של הפוליטיקה הישראלית, עמ 106). בילוי מועדף לסוכות… @amit_segal pic.twitter.com/cfxNLH9oKk אני שוקלת לפנות ליועמ"ש הכנסת – כיוון שאין ועדת אתיקה לצערנו – ולהציע שיתנו הנחיות יותר מחמירות ביחס לפרסום כזה כשמדובר ביחסים בין מסקר למסוקר. מה את חושבת על זה? "תראי אנשי התקשורת מסתובבים בכנסת, באופן טבעי כולנו רוצים שיכירו אותנו, כולנו רוצים שיהיה איתם קשר טוב. כל עוד אין פה יחסי תן וקח, זה לא בעייתי בעיני. זה לא שקניתי ספר ואז היא בתמורה תעשה עלי כתבה חיובית. אגב זה בדיוק מה שקורה עכשיו במשפט המו"לים הכל-כך מתוקשר – שמנסים להוכיח יחסי תן וקח. הנה אני למשל מכירה את נועה שפיגל מהארץ, הכרתי אותה מקודם. כל הזמן אנחנו מדברות ומקשקשות. לה נחמד שאני בקשר איתה כי אני מספרת לה סיפורים, ולי נחמד שאני בקשר איתה. אנחנו כחברי כנסת באופן טבעי צריכים את הקשר עם התקשורת והם גם צריכים את הקשר. כל עוד לא מדובר בתן וקח עם ערך כספי – אני לא חושבת שיש בזה משהו בעייתי. זה חלק מהסקילס."אגב, מכיוון שאני משקיפה את היומן שלי האופן מלא ניתן לראות גם אם אילו עיתונאים אני נפגשת ומתי, ככה שהציבור יכול לבחון בכל רגע נתון האם היו פה יחסים עם התקשורת החורגים מהנורמה". תודה רבה על השיחה. תודה, ביי ביי. 
article 55: 
סכם את המאמר הבא במשפט אחד. 
"ישראל פוסט" יפצה את הצלם אריאל ירוזולימסקי בכ-100 אלף שקל בשל הפרת זכויותיו המוסריות על תצלומיו, כך פסק ביום שני האחרון השופט מיכאל תמיר מבית-משפט השלום בתל-אביב–יפו. לפני כשלוש שנים הגיש ירוזולימסקי, באמצעות עו"ד מתן שוק, תביעה נגד חברת ישראל-פוסט, מדיה-פרסום בע"מ, המוציאה לאור את החינמון "ישראל פוסט". ירוזולימסקי דרש פיצוי בסך 420 אלף שקל משום שלדבריו ב"ישראל פוסט" פורסמו 32 תצלומים שצילם בלי שניתן לו קרדיט, ולמעשה תוך שניתן קרדיט לגורם אחר. ב"ישראל פוסט" טענו, באמצעות עו"ד אשר אקסלרד, כי אי-מתן הקרדיט נבע ממחדלי ירוזולימסקי עצמו וכי התביעה הוגשה בחוסר תום לב שכן בין הצלם לבין חברת גרוזלם-פוסט בע"מ, חברת-האם של מו"ל "ישראל פוסט", מתנהלים הליכים משפטיים. אכן, ברקע התביעה עמדו יחסי העבודה בין הצלם לגרוזלם-פוסט בע"מ, שדרכם נוצר הקשר עם "ישראל פוסט". במשך למעלה מעשור שימש ירוזולימסקי צלם הבית של "גרוזלם פוסט", אולם היחסים הסתיימו בתביעות הדדיות. התביעה של "גרוזלם פוסט" הוכרעה לטובת החברה, בעוד שהתביעה שהגיש ירוזולימסקי עדיין תלויה ועומדת (הבהרה, 30.1: מרבית התביעה של העיתון נדחתה, ובמקום פיצוי בסך מיליון שקל חויב הצלם לפצותה ב-10,000 שקל בלבד). השופט תמיר קיבל את טענות ירוזולימסקי וקבע כי ב"ישראל פוסט" פורסמו תצלומיו בלא קרדיט וזאת בלי שתעמוד לחברה הגנת "שימוש הוגן". סעיפי החוק הנוגעים לשימוש הוגן, הזכיר השופט, מתייחסים לזכות היוצרים של היוצר ולא לזכות המוסרית שלו (מתן קרדיט). "זכותו של היוצר כי שמו יופיע על היצירה היא זכות עצמאית, ואף אם הנתבעת היתה רשאית לפרסם את התמונות ללא קבלת רשותו של התובע ובלי לשלם לו דבר, אין בכך כדי לפטור אותה מציון שמו של התובע על התמונות", נכתב בפסק הדין. יחד עם זאת, השופט תמיר קבע כי ירוזולימסקי לא הצליח להפריך את טענת "ישראל פוסט" שלפיה הפרסום תחת קרדיט שגוי נעשה בטעות ובתום לב, בין היתר בשל התנהלותו של הצלם. מנגד קבע פסק הדין כי על עורכי "ישראל פוסט" חלה חובה לערוך בדיקות כדי לוודא כי היא מפרסמת תצלומים תחת קרדיט נכון. בסופו של דבר, ולאחר שהשופט ציין כי בבואו לקבוע את סך הפיצויים לקח בחשבון שכמה מהתצלומים פורסמו פעם אחר פעם עם אותו הקרדיט השגוי, נקבע כי "ישראל פוסט" תפצה את ירוזולימסקי ב-77,500 שקל בגין הפרת זכויותיו המוסריות, 10,000 שקל בגין עוגמת נפש ועוד 15,500 שקל עבור הוצאות משפט ושכר טרחת עורך-דין.  19977-03-11
article 56: 
סכם את המאמר הבא במשפט אחד. 
ארגון נכי צה"ל הגיש בשבוע שעבר תביעת דיבה נגד "דה-מרקר", השנייה בתוך שנה, ומאיים להמשיך ולהגיש עוד ועוד תביעות בשל סיקור פעילותו בעיתון. במסגרת התביעה שהוגשה בשבוע שעבר דורש הארגון פיצוי של כ-140 אלף שקל בגין פרסום מאת טלי חרותי-סובר. תביעה זו באה בהמשך לתביעה קודמת, שהוגשה במאי האחרון, ובמסגרתה דרש הארגון פיצוי בסך 3 מיליון שקל. הסכסוך המשפטי בין ארגון נכי צה"ל ל"דה-מרקר" החל לפני כחצי שנה, בעקבות פרסום תחקיר מאת טלי חרותי-סובר, שראה אור תחת הכותרת "דו"חות נעלמים, מינויים תמוהים והעלאות שכר בדיעבד: מי ישקם את ארגון נכי צה"ל?". הארגון, באמצעות עו"ד צבי גלמן, טען כי הפרסומים שנכללו בכתבה נעשו על-ידי אנשי "דה-מרקר" "לא כחלק מעבודת קודש עיתונאית, אלא תוך ניצול שופרו של העיתון לצורך סיוע למתמודדים פוליטיים במאבק חורמה כולל, טוטאלי ואובססיבי כנגד התובעת ובעלי תפקידים אצלה". בארגון נכי צה"ל דחו את הטענות שנכללו בכתבה מאת חרותי-סובר, וטענו כי היא וחבריה לעיתון "הפכו עצמם כלי שרת בידם של גורמים אינטרסנטיים ששמו להם למטרה לפגוע בראשות הארגון המכהנת, וזאת באמצעות קשירתה של התובעת [ארגון נכי צה"ל] למעשים עברייניים, חס וחלילה, של העלמות דו"חות, של ייעוד כספי תרומות שלא לייעודם, והכל במטרה להכתים את שמו של הארגון בקרב נכי צה"ל". הארגון תבע את העיתון, את המו"ל עמוס שוקן, את עורך "דה-מרקר" סמי פרץ וכן את חרותי-סובר. "הסכום הגרנדיוזי של התביעה (3,000,000 שקל) כמו גם הבהילות בהגשתה (ימים בודדים לאחר פרסום הכתבה), מלמדים כי לפנינו מונחת תביעת לשון הרע מנופחת ונמהרת, אשר מטרתה היחידה היא לשמש את הארגון במערכת יחסי-ציבור לשימור תרבות הדיפת הביקורת", טענו מנגד ב"דה-מרקר", באמצעות באי-כוחם, עורכי-הדין עומר זיו-אשכר ועינת ברג-סגל. לטענתם, "מדובר בהתנהלות מבישה מצד ארגון שאינו מוכן לקבל ביקורת והודף כל טיפול ענייני באופן תוקפני ואגרסיבי, תוך שימוש בדמגוגיה זולה וניצול ציני של ציבור נכי צה"ל". לגופם של דברים עמדה מערכת "דה-מרקר" מאחורי הפרסום, וטענה כי אינו עולה לכדי לשון הרע או לחלופין שעומדות להן ההגנות בחוק איסור לשון הרע. בשבוע שעבר, בעקבות פרסום כתבה נוספת מאת חרותי-סובר על ארגון נכי צה"ל, הוגשה תביעה טרייה, ולצדה איום בתביעות נוספות. "הואיל והנתבעים לא שעו להתראות מצד התובעת והמשיכו בפרסום הפרסומים החמורים אף לאחר הגשת התביעה כאמור", נכתב בכתב התביעה החדש שהגישו עורכי-הדין צבי גלמן וליאת שושן-ברק, "החליט הוועד הארצי של התובעת [...] להמשיך ולנקוט בצעדים משפטיים ואחרים שמטרתם הגנה על שמם הטוב של נכי צה"ל והארגון המשרת אותם. במסגרת זו, החליטה התובעת כי, ככלל, תגיש תביעת דיבה בגין כל פרסום דיבתי אודותיה, ותמצה את זכויותיה המשפטיות למול הנתבעים". טרם הוגש כתב הגנה מטעם "דה-מרקר" במענה לתביעה החדשה. 43597-05-14 33350-11-14
article 57: 
סכם את המאמר הבא במשפט אחד. 
טענות לקשרי הון-שלטון-מקומון נכללים בכתב האישום שהוגש היום (7.2) נגד ראש עיריית אשקלון, איתמר שמעוני. על-פי כתב האישום, שמעוני שקע בחובות של כמיליון שקל כשנדרש לממן שני הסכמי פיצויים לנשים שטענו כי פגע בהן מינית. כדי לגייס את הכסף, כך נטען, הגיע בין היתר לאיש העסקים המקומי יואל דוידי, שאף הוא נכלל בכתב האישום. לפי כתב האישום, במסגרת יחסי התן-וקח האסורים בין שמעוני לדוידי סייע ראש העירייה לקדם את האינטרסים של איש העסקים. בתמורה העביר דוידי מאות אלפי שקלים לשמעוני, וגם דאג שראש העירייה יזכה לסיקור חיובי בכלי התקשורת המקומיים. בשנת 2014 רכש דוידי את הבעלות במקומון "קול אשקלון", ועל-פי כתב האישום "דאג לסיקור תומך ואוהד לנאשם איתמר". שנה לאחר מכן, ב-2015, רכש דוידי גם את הבעלות באתר האינטרנט "אשקלון 10", שלפי כתב האישום באותה תקופה "ביקר בצורה נוקבת את פעילותו של הנאשם איתמר כראש עירייה ואת פעילות העירייה". דוידי עשה זאת, כך נטען, "בידיעה שלא מדובר בעסקה כלכלית רווחית עבורו". עוד נטען בכתב האישום כי "מיד עם רכישת האתר השבית הנאשם דוידי את פעילות האתר, וזאת בידיעתו של הנאשם איתמר". כתב "חדשות 10" אלמוג בוקר, שחשף לראשונה את מעורבותו של שמעוני בפרשיית מין כבר בשנת 2014, העריך בראיון שהעניק בעבר ל"קול העין" כי מאחורי רכישת האתר "אשקלון 10" והשבתתו עומד מניע זר. כעת מתברר כי גם הפרקליטות הגיעה למסקנה זו. עוד לפני שהאתר נרכש על ידי דוידי, יש לציין, ובמסגרת הסיקור הביקורתי שנכלל בו על ראש העירייה, פורסמו בו פרטים על אשה שנטען כי היא אחת מאלו שעמן הגיע שמעוני להסכם שתיקה. בשל פרסום זה נתבע הבעלים והעורך של האתר דאז, רועי רביב, ולאחרונה הסכים לפצות את האשה בעשרות אלפי שקלים ולהתנצל בפניה. כתב האישום שהוגש היום מייחס לשמעוני ודוידי נתינה וקבלה של טובת הנאה, מעצם רכישת האתר הביקורתי והשבתתו. במלים אחרות, רכישת כלי התקשורת והפסקת הסיקור הביקורתי הם מרכיב קריטי בעבירת השוחד. בנוסף, ובמקביל לקידום האינטרסים המסחריים של דוידי בעיר, דרש איש העסקים מראש העירייה כי "ידאג לצמצם הקצאת שטחי פרסום למקומון אובייקטיבי, שהתחרה במקומון קול אשקלון". לפי כתב האישום, שמעוני נענה לדרישה ופעל כך שהגורמים המקצועיים בעירייה, כולל יועץ התקשורת שלה, "ישפיעו על אופן החלוקה של פרסומי העירייה בין המקומונים". 12935-02-17 להורדת הקובץ (PDF, 1.44MB)
article 58: 
סכם את המאמר הבא במשפט אחד. 
השופטת ד"ר מיכל אגמון-גונן, מבית-המשפט המחוזי בתל-אביב, השתתפה השבוע בערב עיון של לשכת עורכי-הדין ומועצת העיתונות שהוקדש כולו לשאלת צווי איסור הפרסום בעידן האינטרנט, והזהירה מפני הסכנות באכיפה מסיבית שלהם. "אפשר אולי לעשות הרבה יותר ממה שעושים, אבל יש לזה מחירים, והשאלה היא אם אנחנו כחברה מעוניינים לשלם את המחירים", אמרה השופטת אגמון-גונן. לדבריה, בין אכיפה בעולם הממשי לבין אכיפה בעולם הווירטואלי יש הבדל דרמטי. "גם בעולם האמיתי המשטרה משקיעה המון משאבים ולא תופסים את כולם, אבל הניסיון כמעט לא פוגע באף אחד אחר, חוץ מהסביבה המיידית שלו", אמרה השופטת אגמון-גונן. "אבל כשאנחנו נכנסים לאינטרנט ומנסים לתפוס מישהו, אנחנו פוגעים בכל הרשת. כשאנחנו ניכנס ברגל גסה, אנחנו נפגע גם באלה שחושפים את השחיתויות באינטרנט. הרבה מאוד מהפרשיות שנחשפו, דברים מאוד רציניים, העלו בלוגרים, ורק אחר-כך לקחה את זה עיתונות הזרם המרכזי ופיתחה את הסיפור. אם אנחנו נתחיל לתפוס את הבלוגר הזה ואת הבלוגר האחר, אנחנו נפגע [ברשת], וזה בעיני מחיר סופר-חמור שהחברה לא צריכה לשלם". עוד אמרה השופטת אגמון-גונן כי יש להכיר בכך שממילא המציאות משתנה, וכי האפקטיביות של צווי איסור הפרסום תקטן בעתיד. "מטבע הדברים איסור הפרסום ילך וייעלם כי זה לא מחזיק מים", אמרה. "הפרטיות משתנה, וגם זה ישתנה. זה עולם אחר, וצריך להתרגל למציאות הזו".
article 59: 
סכם את המאמר הבא במשפט אחד. 
נוכח הביקורת על היוזמה של השר אביגדור ליברמן ואנשיו לחקור את מקורות המימון של עמותות השמאל, הציע ראש הממשלה בנימין נתניהו באחת ההזדמנויות מעין פשרה: לחקור במקביל גם את עמותות הימין. קשה להאמין שהיתה כוונה מעשית בהצעת הפשרה הזאת, אבל כדאי לדמיין אותה. מה עשוי להתגלות בחקירות המקבילות? מצד אחד היינו מגלים שמי שתומך בעמותות שמאל אלה ארגונים עוכרי ישראל (כלומר ארגונים שמעוניינים לחשוף אמיתות לא נעימות לישראל בעולם, שמבקרים את התנהגות הצבא בשטחים, את יחסה של המדינה למיעוטים וכו), ומצד שני היינו מגלים שארגונים אוהבי ישראל תומכים בעמותות הימין (הם הרי תומכים בעמותות ימין). הניסוי המחשבתי הזה מגלה עד כמה החקירה מיותרת. התוצאות שלה כתובות מראש במפת הדמיון הפוליטי שלנו, שבה אין שום סימטריה בין ימין לשמאל. רק השמאל יכול להיות חשוד בכך שהוא אויב פנימי (של המדינה, של האומה). רק את השמאל אפשר לראות כחוליה מקשרת של סכנות חיצוניות. לצורך הזה, בכלל לא משנה כמה שמאל יש או אין כאן. לפעמים סיוטים פוליטיים נוטים להתעצם דווקא ככל שהמושא שלהם מצטמצם. למעשה אפשר גם לשער שעמותות השמאל לא באמת ייחקרו. כיוון שאנחנו עוסקים כאן במפה של דמיון פוליטי, השאלה והחשד העמום הם הרבה יותר עוצמתיים מכל תשובה. יש הרבה יותר תוכן פוליטי בשאלה "מי מממן את עמותות השמאל?" מאשר בכל תשובה בנוסח "X מממן את עמותה זו, ו-Y מממן את זו". לשאלה יש בדיוק התוכן הפוליטי של הסימון של אויב פנימי: מי שנראה אחד מאיתנו, אבל אולי מתחת לחזות מסתתר משהו אחר לגמרי. מבחינה זו, ליברמן מקיים בדיוק את מה שהבטיח. הוא סלל את דרכו למעגלי השלטון בעזרת אותו דפוס מגונה של תקשורת: של החשד העמום והאמירה הלא מפורשת. ליברמן הצליח כל-כך בבחירות לא כיוון שניסח מסר חריף, אלא מפני שלא אמר למה בדיוק הוא מתכוון. מה פירוש הסיסמה "רק ליברמן מבין ערבית"? פירושה הוא "אתם מבינים למה אני מתכוון". לכן מוטעה לצפות בחשש אל העתיד מפני מעשיו של ליברמן. זה מיותר, כי את הנזק האמיתי לתרבות הפוליטית שלנו ליברמן כבר עשה: הוא עשה בהצהרות על פעולה וכוונה, יותר מאשר בפעולות ממשיות. כלומר: מצד אחד, קשה לשער שהממשלה תוכל באמת לנקוט צעדים שיגבילו את ארגוני השמאל או חופש הביטוי. מצד שני, את ההכתמה שלהם כבוגדים עשו כבר ההצהרות. ממשלת ליברמן ונתניהו היא תופעה פוליטית-תקשורתית מבלבלת. נדמה שלא היתה כאן ממשלה שטישטשה באופן כזה את קווי הגבול בין משילה ובין תעמולה פוליטית. כלומר, ממשלות שוקלות תמיד גם שיקולים של פופולריות ושל תדמית תקשורתית. ממשלות מחליטות לעשות או לא לעשות מעשים גם משיקולים כאלה. המקרה של ממשלת נתניהו-ליברמן הוא שונה. כאן הפרופגנדה היא גם הפעולה. זה המוזר ביותר: גם החוק הפך לצורה של פרופגנדה. זה למעשה העניין מאחורי שפע הצעות החוק המשונות. הסכנה האמיתית בהן היא לא לחופש הביטוי, אלא לעצם מושג החוק. אף אחד לא באמת יגביל את חופש הביטוי. אבל הפגיעה שכבר נעשתה היא ההצהרה: "החוק הוא כלי שלנו". הפגיעה בדמוקרטיה נמצאת כבר בהצעות חוק מופרעות כמו "חוק נאמנות הקולנוע", שלפיה כל יוצר שנתמך בכספי ציבור יצטרך להצהיר על מחויבותו לערכי הציונות. ההצעה המסוימת הזאת נדחתה, אבל זה לא לגמרי משנה. הפגיעה שלה כבר נעשתה. היא כבר הבהירה לכולנו כיצד כמה מהמחוקקים שלנו חושבים על חוק. היא הבהירה שלדעתם כל דבר יכול להיות מושא לשליטה ולהתערבות משפטית: לא רק ביטוי, אלא גם מחשבה. אלה כוחות שנמצאים בשלטון, אבל עיקר מאמציהם בפרופגנדה. לכן לא צריך לתהות מה יהיו תוצאות המעשים של ליברמן. במובן מסוים הן כבר כאן. כאשר המעשה הפוליטי העיקרי הוא פרופגנדה, זה סימן לתרבות פוליטית שהתנתקה ממציאות, והחליפה אותה בעולם של סיוטים ודמיונות. הפארודיה השבועית של "ארץ נהדרת" על תודעת הפרופגנדה היא חדה ומדויקת. יובל סמו, בתפקיד איש הסברה, מתלווה לכתב ערוץ טלוויזיה איטלקי שמנסה, לכאורה, לראיין אנשים ברחוב; אנשים אמיתיים, לא שחקנים. מול המצלמות ומול עיניו של הכתב האיטלקי מתדרך סמו את הנשאלים מה לענות: "תספר שהיית בצרפת ונתקלת באנטישמיות", הוא אומר, או "תגיד שאתה מורה למתימטיקה ומרוויח מצוין", וקצת קשה להאמין, אבל האזרחים מצייתים. האמת הגדולה שיש בסדרת המתיחות הפארודיות האלה היא שגם כאשר היא מכוונת לכאורה אל העולם העוין, המושא של הפרופגנדה הוא האזרח עצמו.
article 60: 
סכם את המאמר הבא במשפט אחד. 
זכותו של הקורא הערבי הפלסטיני בישראל לשאוב את המידע על ההתרחשויות בזירה הפוליטית שבה הוא חי ממקור ראשון. משמע: חובה על העיתונות הערבית היוצאת לאור בישראל להגיש לו את המנה הדשנה, האובייקטיבית והמעניינת. אבל לדאבוני הרב, הפוליטיקאים הישראלים, קרי המקורות, אינם ששים, בלשון המעטה, לשתף פעולה עם העיתונות הלא-יהודית בישראל. בהתנהלות הזו, שאין לה הסבר הגון, הם מעניקים לעיתונאים הערבים ולציבור הקוראים שלהם את התחושה שהם מחוץ לשיח הציבורי הישראלי. אם לשאול מושגים מתחום הספורט, אפשר לקבוע בוודאות כי הערבים הפלסטינים בישראל לא זומנו לסגל, הונף לעברם כרטיס אדום, ואם אנחנו לא מתקרבים לספסל המחליפים אף שיש לנו שחקנים טובים, אזי הבעיה טמונה בחלונות הגבוהים בירושלים, ולא בשופטים בשחור. למשל: לפני כחמישה חודשים, בנובמבר אשתקד, פניתי לעוזרת הדובר של המשרד לתשתיות לאומיות וביקשתי באופן מסודר לערוך ראיון עם כבוד השר בנימין בן-אליעזר על ענייני דיומא. התשובה שקיבלתי היתה כי העניין בבדיקה. מתברר שהבדיקה לוקחת זמן, לכן פניתי שוב ושוב. בסופו של דבר קיבלתי לנייד שלי את ההודעה הבאה: כשתהיה לנו תשובה נודיעך. עד היום תשובה אין, ואני מניח שגם לא תהיה. גם השר יצחק הרצוג ממפלגת העבודה אינו שש להעניק ראיון. בחודש האחרון פניתי ליועצת שלו, הגברת פנינה בן-עמי, פעמים אינספור, וביקשתי לראיין את כבוד השר. היועצת, ברוב אדיבותה, השיבה לפניות והתנצלה פעם אחר פעם, אולם ראיון עם השר לא הושג. זה המקום להביא לידיעת הציבור הרחב כי ראש הממשלה לשעבר אריאל שרון מעולם לא התראיין לעיתון ערבי בישראל. זה הזמן להזכיר כי ראש הממשלה הנוכחי אהוד אולמרט טרם הואיל בכבודו להתראיין לכלי תקשורת ערבי בישראל. דבר שאומר דרשני. יובהר ויואר בהקשר הזה כי השרים, דובריהם ויועציהם מקבלים את משכורותיהם מהמסים שאני והאזרחים האחרים משלמים, לכן יחסם צריך להיות בהתאם. אלא שבישראל כמו בישראל, כאשר העניין נוגע לערבים, נחצים הקווים והעיתונאי הערבי הופך לאישיות בלתי רצויה. מובן שלא תמיד מתעלמים המיניסטרים מהציבור הערבי: ערב הבחירות לראשות מפלגת העבודה חרש השר בן-אליעזר את המגזר הערבי, ועוזריו המסתערבים דאגו באופן מיוחד להזמין את העיתונות הערבית כדי לסקר את מאמציו הבלתי נלאים לשכנע את חברי המפלגה הערבים להצביע עבור האחראי מס 1 לאירועי אוקטובר 2000, אהוד ברק, שבהם נרצחו 13 צעירים ערבים מאש "כוחותינו". ברוב להיטותו לא חסך בן-אליעזר את שבט לשונו ותקף בצורה חריפה ובוטה את הח"כים הערבים, והעיתונות הערבית פירסמה את דבריו. למרות נסיונותי הרבים לרדת לסוף דעתם של בן-אליעזר ושות, נבצר מבינתי להבין את התנהגותם. האם אין לשר זמן פנוי להעניק ראיון לעיתון בשפה הערבית? מסופקני. האם התגובה היתה דומה אילו עיתון ישראלי בשפה העברית היה פונה אליו בבקשה לראיון? מסופקני. הבעיה טמונה עמוק בתת-המודע של השרים הישראלים, שרואים בנו כוח אלקטוראלי ותו לא. הם עושים הכל כדי להשריש בקרבנו, עיתונאים ואזרחים ערבים, את ההרגשה שאנחנו לא שייכים למדינה, ולאחר מכן לנהל נגדנו מסע צלב ולהאשים אותנו בבדלנות ובפלסטיניזציה. חז"ל אמרו, "המביא דברים בשם אומרם כאילו הביא גאולה לעולם", וסיפור שהיה כך היה: לפני כמה שנים, כאשר מפלגת המרכז היתה בשיאה, הגעתי למטה המפלגה בתל-אביב כדי לראיין את רא"ל (מיל) אמנון ליפקין-שחק. שאלתי אם נכונות הידיעות שישראל וסוריה מנהלות מו"מ חשאי בשווייץ. הוא הביט בי וענה בזלזול: מה אתה חושב? אם היתה לי ידיעה מהסוג הזה הייתי נותן אותה לעיתון שלך? נראה כי תשובה זו מתמצתת את הבעייתיות בקשרים בין שרי הממשלה לבין העיתונות הערבית בישראל. זוהיר אנדראוס הוא מנכ"ל העיתון הערבי-הישראלי "מע אל-חדת"
article 61: 
סכם את המאמר הבא במשפט אחד. 
יותר מ-3,000 הצעות חוק הוגשו בשנה האחרונה – רק 180 מהן אושרו. כלומר מדובר יותר בהצהרות חוק ולא הצעות חוק – ח"כים רוצים כותרות ויודעים שהחוקים הללו לא יעברו. יותר מזה, הן מגישים חוקים שלאחר מכן הם מתנגדים להם בעצמם. צפו בכתבה המצולמת:  בדיקה שערכנו יחד עם מתכנתים מהסדנה לידע ציבורי מעלה ש-60 ח"כים הצביעו נגד חוקים שהם הגישו מתחילת הקדנציה. ח"כ רועי פולקמן (כולנו) טוען ש"אחר כך החוק נבדק על ידי הדרג המקצועי ואנחנו מבינים שיש לו עלות גבוהה או שהממשלה רוצה להגיש אותו". באותה סירה אגב גם נמצאת מירי רגב שהובילה לאיבוד אינספור שעות עבודה של אנשי כנסת וממשלה כדי לבטל את חוק הספרים. חוק שגם כך עמד להתבטל תשעה חודשים לאחר מכן בעצמו (הוא היה הוראת שעה. כלומר זמני). בקצרה, הנושא פחות מצחיק את פקידי הממשל שמבזבזים על כך אינספור שעות. זה לא פחות מרשלנות פרלמנטרית. תודה להסדנא לידע ציבורי שסייעה בריכוז הנתונים. * "ככל שהמדינה מושחתת יותר- כך מתרבים חוקיה" (טקיטוס) 
article 62: 
סכם את המאמר הבא במשפט אחד. 
בחודשים האחרונים הגענו לאלפי אזרחים מבאר שבע ועד קרית שמונה עם האוניברסיטה העממית שלנו לקיץ של למידה. הפגשנו בין קהל מצוין שאכפת לו לבין מרצים מרתקים ומגוונים ששיתפו מהידע והניסיון שלהם.  הם קראו לבאים לעשות מעשה- להתפקד, לתרום לעיתונות עצמאית ולהצטרף לכלבי השמירה האזרחיים. המרצים יודעים מה הם אומרים, ואם לא באתם – כדאי לכם לקרוא באדיקות. כי הסברנו איך ביחד אנחנו יכולים להשפיע, ואיך אנחנו יכולים לקחת שליטה אמיתית ולנווט את הספינה הזאת שנקראת המדינה שלנו.   למה חברי הכנסת לא עובדים עבורנו? למה הם בעצם לא באמת יכולים? למה התקשורת מוטה, מסתירה ומאתרגת עניינים מהותיים בתחום הכלכלה? איזה אינטרסים מנהלים את המערכת? מי באמת שולט פה? בקיץ הקודם ישנתי ברוטשילד במחאה על השחיתות. היא התגלגלה לאוניברסיטה עממית. כל ערב גייסנו מרצים מכל התחומים הבוערים בישראל, מכל הגוונים – למעגלי למידה, ושיחה משותפת. לי זה שינה את החיים (לצערי למדינה פחות). בעקבות הקיץ ההוא, פנה אלי אסף נתיב, סטודנט לממשל. הפריע לו מאוד איך מתקבלות פה החלטות. הטריפה אותו ההתנהגות של חלק מחברי הכנסת. חרפן אותו שמעדיפים לעתים טייקונים – מאשר הציבור הרחב. והוא רצה שגם לכם יהיה אכפת. אז יחד התחלנו לבנות מודל לאוניברסיטה עממית לשנת 2017.  ההרתמות והמעורבות שלכם הייתה מרגשת ועשתה הבדל אמיתי. לחוד מושפעים. יחד משפיעים. תודה מיוחדת לאדם שניהל את הפרויקט בצורה יוצאת דופן – אסף נתיב, ותודה למתנדבים המדהימים שבלעדיהם הפרויקט הזה היה נופל כמו כל הרבה רעיונות אחרים – אילם לשם, רם תורגמן, רונל תשובה, רן בן-ארצי, שי וולהיים, עידן טלקר, מקס בן עזרא, יסמין בן עמרם, רוני קנטי וירדן איילון. לפוסט הסיכום של אסף נתיב. https://www.facebook.com/humusguru.moshe/videos/1427934860624016/ 
article 63: 
סכם את המאמר הבא במשפט אחד. 
פרקליטות המדינה והיועצת המשפטית לממשלה גלי בהרב-מיארה נערכות לפקח על בתי הדין הפרטיים של החברה החרדית, מוסדות לא רשמיים שלעתים קרובות אחראים להשתקת מקרים של תקיפה מינית בתוך הקהילה. מדובר במהלך ראשון מסוגו, שאם יושלם ישנה סטטוס קוו שנשמר מאז קום המדינה. בתי הדין החרדיים, המנוהלים על ידי רבנים, דנים בין היתר בעבירות פליליות קשות – בהן תלונות על פגיעות מיניות. החוק בארץ אוסר עליהם לבצע הליכי שיפוט מסוג זה, אך הוא אינו נאכף. פעילותם של בתי הדין עלתה לכותרות בשנים האחרונות בעקבות עדויות על עברייני מין מפורסמים בני החברה החרדית, בהם העסקן יהודה משי-זהב, הסופר חיים ולדר והרב אליעזר ברלנד. אין לבלבל בינם ובין בתי הדין הרבניים הרשמיים, שהוסמכו על ידי המדינה לטפל בתיקי גירושין וגיור. הביקורת הנפוצה על בתי הדין החרדיים מתמקדת בנוהג לקבור עדויות על פגיעות מיניות באופן שמאפשר לפוגעים להמשיך במעשיהם. בית דין עשוי לקבוע שהתלונות מוצדקות, ואף לפסוק שיש לפצות את המתלוננים – אך המעשים עצמם יושתקו והציבור לא יוזהר מפני הפוגע, שישמור על מעמדו ולעתים גם על התפקיד שאותו ניצל כדי לבצע את מעשיו. כתבה נרחבת על התופעה התפרסמה השבוע ב"שקוף" וב"המקום הכי חם". המונח "בית דין" מתעתע. לבית דין חרדי פרטי בדרך כלל אין בניין קבע משלו. "לפעמים יושבים בהם שלושה אנשים, לפעמים רק אחד, ולכל פוסק יכולים להיות סטנדרטים שונים. ולפעמים זה אפילו לא בית דין קבוע, אלא כל מיני הרכבים אד-הוקים או רב אחד שסומכים עליו, שעורך מין בירור פרטץ כזה ופוסק מה שנראה לו", אמר ד"ר שוקי פרידמן, מומחה לענייני דת ומדינה, רב, סגן נשיא המכון למדיניות העם היהודי ומרצה למשפטים במרכז האקדמי פרס. ד"ר פרידמן, שחקר את התחום, מעריך שפועלים בארץ כמה עשרות בתי דין כאלה, אך יש מי שסבורים שישנם כמה מאות. המשותף לכולם הוא שהם אינם מפוקחים ולא פועלים לפי אמות מידה אחידות. "במקור, בתי הדין דנו במחלוקות כספיות בין אזרחים, במתכונת של בוררות. אבל בשלב מסוים הם התחילו לעסוק גם בנושאים פליליים – למרות שנושאים פליליים בכלל לא אמורים להגיע לערכאות האלה", הסבירה שאנה אהרונסון, מנכ"לית מרכז הסיוע "מגן", שמלווה ומייעץ לנפגעים מהחברה החרדית. הארגון טיפל, בין היתר, בפרשת משי-זהב ובמקרים של אשת החינוך מלכה לייפר ואפרים טסלר, אביו של סגן השר יעקב טסלר, שהואשמו על ידי תלמידיהם בביצוע עבירות מין קשות. לדברי אהרונסון, לא פעם התלונות מסתיימות בתשלום דמי שתיקה לנפגעים בתמורה להשתקת המקרה. לעתים ההסכם אף כולל איסור לפנות למשטרה – "התחייבות בלתי חוקית בעליל", היא הדגישה. דבריהם של ד"ר שוקי פרידמן ושאנה אהרונסון הובאו בהרחבה בכתבה שפורסמה השבוע ב"שקוף" וב"המקום הכי חם".  החוק בישראל, כאמור, אוסר על עצם הטיפול של בתי הדין החרדיים בפרשות שמעלות חשד לביצוע עבירות פליליות. חוק העונשין קובע שגוף פרטי המעוניין לבצע הליך שיפוטי מסוג זה מחויב להודיע על כך מראש ליועץ המשפטי לממשלה, שבסמכותו להטיל על כך וטו. במקרים שבהם קורבן העבירה הוא קטין או אדם המוגדר חסר ישע, כל המעורבים מחויבים לדווח על כך לרשויות המדינה. בקרוב המצב הבעייתי הזה עשוי להשתנות. הסיבה לכך היא יוזמה של מוש גרוניך, משפטן יוצא החברה החרדית. גרוניך פנה למשרד היועץ המשפטי לממשלה באוגוסט 2021, בעקבות דיווח על מקרה שבו בתי דין חרדיים פרטיים סייעו להשתקה של תלונות על תקיפה מינית סדרתית בישיבה בירושלים. הטיפול בפנייה הועבר לפרקליט המדינה, עמית איסמן, ובמשרדו של איסמן אישרו שאכן – בתי הדין נמנעים באופן גורף ממסירת מידע למערכת אכיפת החוק של המדינה, ואינם נתונים לפיקוח כלשהו. "לאחר בחינת הדברים בלשכתנו", מסרו לגרוניך בפרקליטות המדינה, "הוחלט על קידום עבודת מטה בנושא במטרה לבחון את הנושא לעומקו על כלל היבטיו". לפי התשובה שמסרה הפרקליטות, עבודת המטה מצויה כיום ב"שלב מתקדם". בתגובה נפרדת שנמסרה ל"שקוף" ו"המקום הכי חם בגיהנום" צוין שהגורם שיכריע לגבי תיקון המצב הוא היועצת המשפטית לממשלה, גלי בהרב-מיארה. "בהתאם לאמור בחוק העונשין, גוף שמנהל הליך של שפיטה אשר עלו בו חשדות לקיומן של עבירות פליליות, ואינו מוסר על כך הודעה ליועצת המשפטית לממשלה – לכאורה מבצע עבירה", מסרה דניאלה סמרי-חסון מאגף הדוברות של הפרקליטות. "שאלת קיומם של הליכי שפיטה חיצוניים למערכת השיפוטית הממלכתית היא מורכבת ומעלה סוגיות אתיות ומשפטיות. לסוגיות אלו השלכות נרחבות, ולפיכך הן דורשות בחינה מעמיקה ויסודית", הוסיפה. "בימים אלה מתקיימת עבודת מטה בהשתתפות גורמים בכירים בפרקליטות במטרה לגבש מדיניות סדורה בתחום בתי דין ומוסדות שפיטה פרטיים. עבודת המטה היא המשכה של עבודת יומיומית של הפרקליטות במשך שנים רבות. לכשתסתיים עבודת המטה יועברו המסקנות לעיון והחלטת היועצת המשפטית לממשלה". 
article 64: 
סכם את המאמר הבא במשפט אחד. 
עד כמה נבחרי הציבור שלנו מיטיבים להתבטא בעת שהם מדברים על דוכן הכנסת? ניתוח מילולי של 61 הדיונים האחרונים במליאה מגלה: עופר כסיף (הרשימה המשותפת), אמילי מואטי (העבודה) ואבי מעוז (הציונות הדתית) – אלו חברי הכנסת שמשתמשים באוצר המילים המגוון ביותר בעת נאומיהם במליאת הכנסת.  התוצאות ראשוניות, אך הן יכולות לתת לנו מושג ביחס לשימוש של הח"כים בשפה העברית. כסיף, דוקטור לפילוסופיה פוליטית מהרשימה המשותפת, הוא במקום הראשון לאחר שביטא כ-2,689 מילים שונות ב-5,000 המילים האחרונות שאמר במליאה. מואטי, אשת תקשורת בעברה וכלת פרס שרת התרבות לספרי ביכורים 2018 ביטאה 2,481 מילים מגוונות, ומעוז, אשר כיהן בין היתר כמנכ"ל משרדי ממשלה – 2,450. "זה מחמיא לי מאוד", מסר כסיף בתגובה. "לצערי ח"כים רבים חושבים שאם ידברו בשפת הרחוב יבינו אותם ויתלהבו מהם יותר. זה פופוליזם זול ומאוס המזלזל בציבור. אני משתדל לעשות ההיפך – מתוך כבוד לשפה ולציבור גם יחד". תחתיהם ברשימה מככבים בצלאל סמוטריץ (הציונות הדתית), יוראי להב הרצנו (יש עתיד), יואב בן צור (ש"ס), גדעון סער (תקווה חדשה), משה אבוטבול (ש"ס) וניצן הורוביץ (מרצ) – כל אלו מקפידים על לשון רבגונית ועשירה. לעומתם, הנה נבחרי ציבור שהשתמשו באוצר מילים דל יחסית: קארין אלהרר (יש עתיד), מנסור עבאס (רע"מ), משה גפני (יהדות התורה), יואב סגלוביץ (יש עתיד) ומירב בן-ארי (יש עתיד). ח"כ איתן גינזבורג (כחול לבן) במקום האחרון, אך זה נובע בין היתר מכך שמדובר בסגן יו"ר הכנסת וחלק גדול מאמירותיו הם בעניינים מנהלתיים. הבדיקה בוצעה על ידי מנתח הדאטה רון אשרוב שניתח לבקשתנו את הדיונים שהתקיימו במליאה, מהשבעת הכנסת ה-24 בשישה באפריל ועד ליום שני האחרון, ה-18 באוקטובר. חשוב לציין: בבדיקה נספר רק מי שביטא לפחות 5,000 מילה. בנוסף, נותחו רק 5,000 המילה האחרונות שאמר, כדי לערוך השוואה בתוך מכסת מילים מוגדרת ולמנוע הטיה לטובת מי שנואם יותר. בד בבד, נאלצנו לספור צורות שונות של אותה מילה בנפרד (ישראל, בישראל, לישראל, ישראלים – אלו ארבע מילים שונות), אך אנו מקווים שמספר המילים הרב שנבדק ביטל במעט הטיה זו.  בבדיקה גילינו גם מי מהח"כים מדבר הכי הרבה מעל דוכן הכנסת ומי בקושי אמר מילה. יש לציין כי הבדיקה לקחה בחשבון את מספר המילים שנאמרו, ולא את מספר הנאומים, ולזכור שחברי כנסת שהושבעו באמצע התקופה בעקבות החוק הנורבגי כמובן נאמו פחות. בנוסף, ח"כים חדשים זכו לשאת נאום בכורה. הממצאים: עבאס הוא נבחר הציבור שדיבר הכי הרבה השנה מעל דוכן הכנסת (אחרי יו"ר הכנסת מיקי לוי). זאת לאחר שאמר מאחורי הדוכן לא פחות מ-185 אלף מילים. מתחת לעבאס ממוקמים יעקב מרגי (ש"ס), דוד אמסלם (הליכוד), יריב לוין (הליכוד), אחמד טיבי (הרשימה המשותפת), משה אבוטבול (ש"ס), דוד ביטן ושלמה קרעי (הליכוד) – כולם מהאופוזיציה. עבאס, מרגי וטיבי מכהנים כסגני יו"ר הכנסת ומטבע הדברים מדברים הרבה מעל הדוכן. מעניין לציין שפוליטיקאים בכירים מהקואליציה ממעטים לנאום בכנסת. רה"מ נפתלי בנט הגה 1862 מילים במליאה ועמיתתו שרת הפנים איילת שקד אמרה 1844 מילה. שר החוץ יאיר לפיד עם 745 מילים, ושר האוצר אביגדור ליברמן סוגר את הרשימה עם 192 מילים בלבד שהפריח לחלל מליאת הכנסת. ראש האופוזיציה בנימין נתניהו לעומתם ביטא 3939 מילה מאז השבעת הכנסת (2,090 מילים שונות). לא מעט ח"כים מהאופוזיציה נאמו כמחצית ממספר המילים הזה ומטה: ניר ברקת (2,381), יואב גלנט (2227), עמיחי שיקלי (1904), יובל שטייניץ (1031), חוה אתי עטייה (961) ואבי דיכטר (674). מעניין לציין שאותם ח"כים מקפידים להיעדר גם מדיונים בוועדות הכנסת. התשובה מורכבת. ח"כית שלא מראה את פרצופה במליאה מוותרת על הזדמנות לדבר ישירות עם הציבור, להעביר מסר לשותפיה או לשכנע את יריביה. מנגד, יש שלל דרכים אחרות לשרת את הציבור. עבודתם של חברי הכנסת מורכבת, קשה ובנויה מחלקים רבים: חקיקה, פיקוח על הממשלה והגשת שאילתות, פעילות בוועדות, ייצוג המדינה בחו"ל, קשר עם הציבור ועוד. אנחנו מאמינים בחשיבות כלל המדדים – ולכן מביאים לכם בשקוף ניתוחים מכל הזוויות. כמות הנאומים בכנסת וגיוון באוצר המילים הם מדד נוסף, אך בוודאי לא היחיד דרכו כדאי לנתח את פעילות נבחרי הציבור. "יש ח"כים שנוטים לעלות לדוכן גם כשהם לא צריכים, ומאבדים בגלל זה את אמון הציבור", אמרה לשקוף ח"כ מיכל שיר (תקווה חדשה), "כשאני עולה לדבר אני משתדלת שזה יהיה כמה שיותר ענייני, ועם כמה שפחות התנגחויות – שזה קורה פה לא מעט". עם זאת, שיר, שהושבעה ביולי, הצהירה כי תעלה לנאום מעכשיו "הרבה יותר". נקנח בדבריו של יהודה אלחריזי: ״וכשיזדמן לי בלשון קודש מילה קשה, בזולתה אמירנה. ומלכותה אתן לרעותה הטובה ממנה. וכל מילה מלשון ערב אשר אני רוצה לפרש, אזמן לה ארבע מילות או שלוש. והטובה אשר בכולן אדרוש, אבחור דרכם ואשב ראש. ומלשון קודש מיליו המתוקים אלקט ואחטוף. כדי שיהיו דבריו נכנסין בלב המאזין״. 
article 65: 
סכם את המאמר הבא במשפט אחד. 
"חשיפה בלתי מבוקרת לתכנים אלו עלולה לייצר טראומטיזציה ולפגוע בחוסן הנפשי של החשופים לה". את האזהרה הזו מבקשים בפורום הארגונים למען הפסיכולוגיה הציבורית מגופי התקשורת להוסיף לכל פרסום של סרטון ובו עדות קשה מהטבח במתקפת חמאס. בפורום מציעים גם קווים מנחים לגבי קיום ראיונות עם מי ששרדו את התופת. לדבריהם, את החיוניות שבקיום הראיונות יש לאזן עם הצורך לשמור על שלומו של המרואיין: "הצורך האנושי לקבל מידע אודות אירועים מסכני חיים הנו הישרדותי ומובן. באמצעות המידע שאנו אוספים בנוגע לאיומים שהתרחשו, אנו נערכים ומשפרים את עמידתנו למול תרחישים דומים. עם זאת, פורום הארגונים מזהיר את מראייני רשתות המדיה השונות מגרימת נזק ממשי והעמקתה של ההפרעה התפקודית שחווים המרואיינים ניצולי אירועי המלחמה". לפי הפורום, אלו התכנים שיש להימנע מלעסוק בהם באופן מוחלט, בשל הנזק שעלול להיגרם למרואיין: "פניה בבקשה לקבל מידע ותיאורים גרפיים ומפורטים של אירועי הזוועה או עידוד של שחזור במדיה של רגעי חוסר האונים והאימה בהם היה נתון המרואיין או שאלות ישירות על האופן שבו הרגישו בזמן האירוע או מרגישים עכשיו". שאלות כאלו "נמצאו מחקרית מערערים את תחושת החוסן הנפשי של הניצולים ופוגעים פגיעה ממשית בחוסנם הגופני". שאלות שכן מומלצות הן כאלה על "התמודדות ובפעולה אקטיבית אל מול האיום שחוו. למשל: כיצד התמודדת עם האיום? מה עזר לך ברגעי האימה? מי ומה נותן לך כוח כעת? מה התוכניות שלך להיום, למחר? איזה מסר אתה מעוניין למסור לקהל המאזינים? "אזהרה זו של ניהול ראיון פוגעני", קובעים בפורום, "נכונה לגבי מרואיין בכל גיל, ואין להקל בה ראש ולהבחין בין צעירים ומבוגרים". לא רק המרואיינים צריכים להישמר, גם הצופים והמאזינים לראיונות. "הקשבה לראיון המכיל תיאורי זוועה וחוסר אונים, עלול לפגוע בחוסנם של המראיין ושל המאזינים, ולהביא לפיתוחה של טראומטיזציה משנית מצדם – מצב של פיתוח תסמינים פוסט טראומטיים לאחר חשיפה לפרטי אירוע טראומטי שעבר אדם אחר". בפורום קוראים לאיפוק וללקיחת אחריות מצד כלי התקשורת. "לטובתם, לטובת המאזינים וקודם כל לטובת בריאותם וחוסנם של האנשים אשר להם הם מעוניינים לסייע". פורום הארגונים למען הפסיכולוגיה הציבורית הוא הארגון המייצג את כלל הפסיכולוגים בישראל, מורכב מהסתדרות הפסיכולוגים בישראל והתנועה למען הפסיכולוגיה הציבורית ומקדם את הפסיכולוגיה הציבורית בארץ. 
article 66: 
סכם את המאמר הבא במשפט אחד. 
 התוכנית ה-17 במספר של "קול העין", הפעם בהנחיית איתמר ב"ז ונמרוד הלברטל, נפתחת בשיחה עם כתב "גלובס" גור מגידו, בעקבות כתבה על "עיתונות אקטיביסטית" שפירסם במוסף "פירמה" של העיתון הכלכלי. אחריו משוחחים המנחים עם גקי חוגי, הפרשן לענייני ערבים של גלי-צה"ל, על חופש העיתונות במצרים ועל החיכוכים בין המשטר לתקשורת. בהמשך התוכנית עולה לשידור משה מורד, מנהל תחנת הרדיו הציבורית 88FM, לשיחה לרגל חגיגות 20 שנה להקמת התחנה, הנערכות בצל האי-ודאות בנוגע לגורל רשות השידור ועובדיה. בפינת כלי התקשורת האלטרנטיבי מתארח הפעם גיל שלי מאתר הספורט העצמאי "דה-באזר". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. את התוכנית מפיקה רתם שרעבי, סטודנטית בבית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס 106FM מדי שבוע בימי שלישי בשעה 12:00, וזמינה להאזנה באתר התחנה ובאתר "העין השביעית". 
article 67: 
סכם את המאמר הבא במשפט אחד. 
בין שידורי הקדימונים (פרומו) בערוצים המסחריים לבין המוצר שעולה על המסך פעורה לעתים קרובות מדי תהום של תוכן שמתגלגלת בסולם האמינות מ"עבודה בעיניים" עד ל"הונאה". יוצרי הקדימונים לא בוחלים במלים מפוצצות, בהתבטאויות דרמטיות ופומפוזיות חסרות שחר שאין שום קשר ביניהן לבין המוצר שהם (הקדימונים) מנסים לשווק. ליוצרי הפרומואים גם אין עכבות לעשות בתמונות הפרומו מניפולציות בוטות ולא מציאותיות של צבע ואווירה. לעתים קרובות מדי סובלים הקדימונים מעודף יצירתיות של עושיהם, יצירתיות שכל־כך חסרה ולקויה במשדר עצמו. יותר מדי שידורים מסתיימים אצל הצופים בתחושה המעליבה שהתוכן ששודר הרג את הפרומו. כך, הממדים של התופעה נושקים לסביבת הגיחוך והפתטיות. יאיר לפיד לדוגמה. לפיד חזר אל המסך אחרי חופשת קיץ ארוכה (זאת המסורת המוכרת שלפיה יולי־אוגוסט לא קיימים בלוח השנה של הערוצים המסחריים וספטמבר הוא חודש החגים. שלושה חודשים של חיסכון בהקצאת משאבים והשקעות בתעשיות ערוצים 2 ו־10). לפיד חזר מאושש, מלא מרץ, ועם חסך מסך מתסכל. פה ושם נתקל כנראה בכאלה שטפחו לו על השכם השרירי ובנימת דאגה מהולה בחום מלטף שאלו אותו, להיכן נעלמת דודו? לפיד חזר אל המסך מלא אנרגיות, מקרין מרץ של מכון כושר מאובזר היטב ובאווירה של "אני אראה להם". הרמטכ"ל דן חלוץ והזמרת נינט היו ללא ספק הרכב מנצח ורף גבוה לתוכנית פתיחת עונה. הקדימונים שהכינו את אוכלוסיית ה"רייטינגמיטר" לשובו של לפיד צרחו בקולי קולות במשך השבוע שקדם לשידור: "הרמטכ"ל בראיון ראשון אחרי המלחמה בלבנון". האמירה הזאת, "ראיון ראשון אחרי המלחמה בלבנון", יכולה אולי להיות קנה מידה להבין איך במערכת של יאיר לפיד מתייחסים לצופים שלהם. או שהם (הצופים) לוקים בשכחה פתולוגית, או שהם (הצופים) עדר של מטומטמים, או שהציפיות שלהם (של הצופים) מהתוכנית של לפיד הן כל־כך נמוכות, שאפשר להגיד הכל גם אם זה לא מי יודע מה מדויק. זה היה אולי נסלח ונשאר בתחומי הדיוק אם היו מוסיפים, "הראיון הלא עיתונאי הראשון עם הרמטכ"ל אחרי המלחמה בלבנון". הדברים האלה נכתבים כי ב־20 בספטמבר (אחרי המלחמה בלבנון), הופיע הרמטכ"ל בראיון עיתונאי נוקב לכל הדעות בתוכנית "מסיבת עיתונאים" בערוץ 1. המראיינים בתוכנית "מסיבת עיתונאים" הם עיתונאים מקצועיים ורציניים מהעיתונות הכתובה ומהתקשורת האלקטרונית (גם מערוצי הטלוויזיה המסחריים 2 ו־10), כי זה האופי המוצהר שלה והמנדט שנקבע לה כשתוכננה ועוצבה. בראיון עם הרמטכ"ל, כחמישה שבועות לפני הופעתו אצל לפיד, הוא היה נתון לאש צולבת של שאלות. בין השואלים היו זאב שיף מ"הארץ" ואילה חסון ויואב לימור מערוץ 1. התוכנית, אגב, הוארכה לשעה שלמה ונכון, לא נשאר לנו זמן לשאול את חלוץ מדוע חזר לעשן... גם את הראיון עם הרמטכ"ל בערוץ 1 הקדימו שידורי פרומו. אלא שהם "דיברו חלש" במכוון ולא צרחו צרחות חסרות שחר. זה לא ההבדל בטמפרמנט האישי או המקצועי. זה ההבדל במידת הרצינות וביחס המכבד כלפי הצופים בתוכנית. אגב, הופעתו של הרמטכ"ל בערוץ 1 קיבלה אחוזי צפייה גבוהים ולפי כל הבדיקות שנעשו, חתך הצופים לא שונה מחתך הצופים בתוכנית של יאיר לפיד בערוץ 2. להבדיל מיאיר לפיד, דודו טופז לא מתייחס לעצמו כעיתונאי. טופז מכיר בהגדרה "בדרן" ולמיטב ידיעתי הוא גם לא מתבייש בה. כמו ללפיד, גם לטופז תוכנית אירוח בערוץ המסחרי המתחרה. לא אצטרף לחובטים בדודו טופז כי אני מכבד את יכולותיו, את היצירתיות שלו ואת הקסם שהוא יודע להלך על צופיו. אז אולי רף הציפיות שלי מטופז שונה מזה שיש לי מיאיר לפיד. אבל גם לטופז הייתי ממליץ על קווים אדומים, שאם יידע לשמור עליהם אולי יצטלם וייראה אחרת בימים האלה. אצל דודו טופז הופיע השר אביגדור ליברמן. גם הקדימונים לתוכנית של טופז צרחו בערוץ 10 "ראיון אישי ראשון ובלעדי". טופז יודע שליברמן היה אמור להשתתף בתוכניתו שבוע לפני, ממש באותו ערב ששודר אצלו הראיון הבלתי נשכח עם הגברת טרימבובלר-עמיר (גם שם חטא טופז בהונאה כשהעלים את הפרט הקטן, שהראיון הזה צולם ארבעה חודשים לפני ששודר). טופז יודע ששבוע לפני שאביגדור ליברמן הופיע אצלו, הוא הופיע בתוכנית "מסיבת עיתונאים" בערוץ 1. בראיון הזה ישבו מול השר העיתונאים נינו אבסדזה מהעיתון "וסטי" ויואב קרקובסקי מקול־ישראל. נכון, בחצי השעה של התוכנית הזאת נשאל ליברמן שאלות עיתונאיות נוקבות בלי הנחות, אך בעיקר בלי "צחוקים" ו"דאחקות". זה לא רק ההונאה של צופי הטלוויזיה; זה גם השימוש במונח העיתונאי "בלעדי" שאיבד מזמן את ערכו. לא אתפלא אם הלקוחות של העיתונאים למדו שהשימוש במינוח "בלעדי" הוא שימוש חלול ולא רציני. כי גם שידור משחק הכדוררגל בין מכבי חיפה לגלאזגו ריינגרס הוגדר בקדימונים של ערוץ 10 "בלעדי". איזה בלעדי? סתם תגידו כמה זה עלה לכם, אבל "בלעדי"? זאת ההזדמנות להמליץ ליוצרי הפרומואים ולמנהלים שלהם על מילון. אבן שושן - זוכרים? מנשה רז הוא עיתונאי, עורך ומנחה התוכנית "מסיבת עיתונאים" בערוץ 1 גיליון 66, ינואר 2007
article 68: 
סכם את המאמר הבא במשפט אחד. 
רוב הלוחות הגדולים שניצבו בשבוע שעבר ברחבה שמחוץ לסינמטק תל-אביב עוטרו במחוות גרפיות לקריקטוריסטים, מדודו גבע ז"ל, לציון עשר שנים למותו, ועד ליוצרים חדי עיפרון אחרים שעדיין עימנו. בלט בתצוגה לוח שכלל שערי-קריקטורה של מגזין ישראלי בשם "שרוליק עבאדי". מתי החל להתפרסם בישראל המגזין החדש ומדוע טרם החל מסע השיווק שלו? התשובה נמצאה על לוח התצוגה. "אין לנו בארץ עיתון סאטירי בועט וחצוף כמו שרלי הבדו הצרפתי", נכתב שם. "המצאנו שער של עיתון דמיוני, קראנו לו שרוליק עבאדי, ואיגוד הקריקטוריסטים קיבל צו 8: להמציא שער כמחווה לרוח החופשית של העמיתים הצרפתים שלנו, אלה שנרצחו ואלה שנשארו". המצגת שעל הלוח והגיליון שנמכר (5 שקלים) בתוך הסינמטק לבאי "אנימיקס! תל-אביב" הבהירו כי מדובר בפרסום חד-פעמי. ליתר דיוק, דו-פעמי: הוא הופץ לבאי "אנימיקס", הפסטיבל הבינלאומי ה-15 לאנימציה, קומיקס וקריקטורה, שנערך בשבוע שעבר בתל-אביב, ויופץ שוב בספטמבר, בפסטיבל ההומור בסן-גוסט בצרפת. "שרוליק עבאדי" הוא פרויקט משותף של הפסטיבל ושל אגודת הקריקטוריסטים בישראל והוצאתו לאור נעשתה בסיוע המוזיאון הישראלי לקריקטורה ולקומיקס בחולון. "הקריקטוריסט בחר בדרך ההומור והסאטירה לבקר את החברה ולתקן את העוולות שבה. וישנו גם אינטרס נוסף: להעלות חיוך. כי היכן שהצחוק שולט, השנאה מפסידה", כתב בגיליון נמרוד רשף, יו"ר אגודת הקריקטוריסטים הישראלית. "בינואר השנה נוכחנו לראות שלא כולם מאמינים בערכים הללו, שלא כולם מבינים בדיחה. הזעזוע העמוק מהטבח הנורא במערכת שרלי הבדו שלח אותנו להגיב בדרך היחידה שאנו מכירים: בעזרת גליון נייר ועיפרון אנחנו מביעים את דעתנו, מתקנים את עולמנו, בדרך לגיטימית ובדיאלוג תרבותי". את הטקסט הקצר שלו חתם רשף: "כולנו שרלי – ובעזרת החיוך ננצח!". נוסף לשערים הקדמי והאחורי, כולל "שרוליק עבאדי" 24 שערים שצוירו במיוחד לגיליון זה. נכללות בו גם קריקטורות שפורסמו מיד לאחר הטבח במערכת השבועון הצרפתי ב-7.1.5, היום שבו רצחו שני טרוריסטים מוסלמים 12 בני-אדם, ובהם חמישה קריקטוריסטים. לאחר הפיגוע התגייסו הקריקטוריסטים בישראל, כמו עמיתיהם ברחבי העולם, כדי להצדיע לזכרם של החללים ולהעביר מסר בינלאומי של הזדהות. רוב השערים ב"שרוליק עבאדי" מאמצים לא רק את הקו הגרפי של השבועון הצרפתי, אלא גם הסגנון הבוטה, לעתים הגס, של העמיתים הפריזאים. במרוצת השנים עורר הסגנון הזה ביקורת לא רק מצד מאמיניו של הנביא מוחמד, אלא גם מצד בני דתות אחרות, ובהם יהודים, שמצאו בכמה מהקריקטורות מאפיינים אנטישמיים. לצד אלה נשמעות לעתים קרובות טענות על חוסר הטעם של המגזין במגוון של נושאים רגישים. אבל דווקא ככל שהנושא נפיץ יותר, כך מבקש המגזין הצרפתי לנשוך ולבעוט חזק יותר. *     *     * השערים השונים של "שרוליק עבאדי", מחווה ל"שרלי הבדו" לחצו להגדלה *     *     * בימים אלה נמצא שוב השבועון חסר המעצורים במוקד הביקורת, בעקבות שער גליונו האחרון שהוקדש לידיעה בדבר גילוים של חלקים מהמטוס המלזי שנעלם בשנה שעברה. הקריקטורה על השער כללה שרידי כפות ידיים של טייס המטוס, שאותרו כביכול על החוף כשהן אוחזות בחזה של דיילת, לצד הכותרת "מצאנו חלקים של הטייס ושל הדיילת". לא רק במלזיה זעמו. ארגוני טייסים ודיילות במדינות אחרות הרימו קול זעקה, ובאינטרנט הואשם המגזין בחוסר טעם קיצוני בשם חופש הביטוי. "שרוליק עבאדי" אינו מרחיק למחוזות כאלה, אבל לפחות כמה מהקריקטוריסטים הישראלים שהשתתפו בפרויקט ניצלו את ההזדמנות כדי להציג דימויים שלא היו עוברים את עורכי עמודי הדעות בעיתונות הישראלית, מעכוזו של נתניהו ועד לאיברו של נשיא איראן. נעדרים מהגיליון שלושה מהבולטים בקריקטוריסטים הישראלים – עמוס בידרמן וערן וולקובסקי, אנשי "הארץ", ודניאלה לונדון-דקל מ"ידיעות אחרונות". לא פנו אלי, אמר לי בידרמן. מתברר שהוא, כמו וולקובסקי ולונדון-דקל, אינם חברים באגודת הקריקטוריסטים הישראלית. חבל שהם אינם שותפים לגיליון הזה, אבל גם בלעדיהם הפרויקט של "שרוליק עבאדי" אינו רק גימיק משעשע לפסטיבל תל-אביבי. הוא משמש תזכורת נוספת לכך שהקריקטורה היא מרכיב חיוני במרחב הציבורי ובשיח הדמוקרטי, גם אם לעתים היא חוצה קווים אדומים של תקינות פוליטית ונימוס.
article 69: 
סכם את המאמר הבא במשפט אחד. 
נתחיל: סתיו שפיר (העבודה) טענה שהממשלה קיצצה בבריאות ורווחה. התקציבים? בכלל גדלו. נפתלי בנט (הימין החדש) אמר שצמצם את חובות הבית היהודי מ-40 מיליון ל-19 מיליון שקל. האמת: בנט השתלט על המפלגה כאשר החוב עמד על 17 מיליון שקל, והוא מחזיר אותה לכאורה בחוב של 22 מיליון (וזאת עוד אחרי שהמפלגה קיבלה מהמדינה 60 מיליון שקל במימון מפלגות). אלו רק שני שקרים שנזרקו לחלל האוויר מתחילת השנה. בסיוע ליאור גורדיסקי, המתנדב האדיר שלנו, ריכזתי את בדיקת אמירות המועמדים לכנסת, כפי שנעשתה באתר "המשרוקית" (לצד בדיקות נקודתיות נוספות שנערכו בתוכנית "מהצד השני עם גיא זוהר" וב"חדשות 12"). הנה ריכוז שלהם: רובנו בולעים מידע ללא סינון. קשה יותר ויותר להבדיל בין ביקורת לתעמולה. איש לא צייד אותנו בכלים לעשות זאת. השלטון? עוזר לשקרנים! הקואליציה הרגה בקדנציה האחרונה חוק שביקש לסמן בבירור כתבות ממומנות. אז מה כן אפשר לעשות? הנה טיפים על קצה המזלג מ"תזונאית התקשורת" שלנו. קחו אחד מהם או את כולם: 3. קראו לפחות פעם בשבוע העין השביעית או "מי נגד מי" – הם עושים לתקשורת את מה שאנו עושים לשלטון: שקיפות.  כך תלמדו את האינטרסים מאחורי הכתבות שאתם קוראים. 4. האזינו לפודקאסט שהקלטתי על פוסט אמת.  5. הזמינו אותנו אליכם לסדנת קריאה ביקורתית. אין לכם זמן? למדו בעצמכם אילו שאלות לשאול. בדקו מה הח"כים באמת עשו בקדנציה האחרונה במפת הח"כים שלנו. 6. קראו את אתר המעקב האזרחי המצוין אחר הבטחות של נבחרי ציבור, מבית "המרכז להעצמת האזרח".  7. לקינוח: גוונו ככל הניתן בכלי התקשורת אותם אתם צורכים. *הימנעו* מקבלת מידע ממקור מידע יחיד (גם אל תסתפקו בשקוף!). זה מעכב ספיגה של דעות אחרות, וגיוון מעולה למערכת העיכול המנטלית שלכם.  ובכל מקרה: אל תאמינו לשום דבר שיתפרסם בשבוע שלפני הבחירות בלי בדיקה מדוקדקת. 
article 70: 
סכם את המאמר הבא במשפט אחד. 
במשרד הכלכלה טענו לאחרונה במצגת פנימית שמשרד הבריאות "הקשיח עמדות" בכל הנוגע לאפשרות של כריית פוספטים על ידי כיל בשדה בריר, נושא שנמצא בימים אלה לפני הכרעה. כעת עונים במשרד לטענות, בתגובה לפניית "שקוף" בנושא. "ישנו סיכון גבוה לתמותה כתוצאה מחשיפה לפוספטים", כתבו. "על סמך כלל הנתונים והמידע שהתקבל, גיבש משרד הבריאות את המלצותיו להתנגד לקידום הפרויקט". במצגת, עליה חתום מינהל תעשיות במשרד הכלכלה בראשות עוז כץ, עלתה שורת טענות שמזוהות עם חברת הכימיקלים לאורך השנים. בין היתר טענו בה כי הקשחת העמדות של משרד הבריאות נעשתה "חרף סקירות על השפעה בריאותית", אך לא ציינו מה היו תוצאות הסקירות הללו.  במשך כמעט שני עשורים, משרד הבריאות ניהל תסקירי בריאות הנוגעים להקמת מכרה נוסף בשדה בריר. במשרד הבריאות הגיבו לפניית "שקוף" ואמרו כי התסקירים "הראו כי לחשיפה לכריית פוספטים באתר ישנן השלכות משמעותיות על בריאות הציבור ובכללן גם עודף תמותה". עוד הסבירו כי נתגלעו חילוקי דעות בין הגורמים השונים שהובילו את המשרד להציע כי גורם מקצוע בלתי תלוי יערוך בדיקה נוספת.  את הבדיקה הבלתי תלויה, ערך ד"ר גונתן סמט, מומחה בינלאומי שנשכר לשם כך. תוצאות הבדיקה הבלתי תלויה שלו בשנת 2014 אישרה את שחשבו תחילה. כותב המצגת האשים בה את משרד הבריאות בכך שבחר בעמדה שאינה תואמת את חוות הדעת המקצועית בנוגע לשדה בריר. "אף שנערכו מספר סקירות של השפעה בריאותית מהכרייה בשדה בריר, משרד הבריאות החליט להקשיח את העמדה עד לקצה", כתבו במשרד הכלכלה במצגת, והדגישו כי "ישנה התנגדות של משרד הבריאות – למרות עמדה מקצועית". גם כאן לא פורטה העמדה. המצגת של משרד הכלכלה עוררה זעם גדול גם בקרב פעילי הסביבה ותושבי ערד. התושבים שנחשפו למידע שלחו מכתב בהול לשרת הכלכלה אורנה ברביבאי (יש עתיד), ובו כתבו כי נדהמו לגלות שהמשרד בראשותה "אימץ טענות מופרכות" של תאגיד הכימיקלים. הפעילים, תושבי הסביבה החברים בעמותת "רוצים לחיות בלי מכרות", מיענו את המכתב גם לראש הממשלה הנכנס יאיר לפיד ולעוד שורה של שרים, בהם השרה להגנת הסביבה תמר זנדברג ושר הבריאות ניצן הורוביץ (מרצ). במכתב הפריכו התושבים את הטענות במצגת, ובראשן הטענה הבריאותית.  הפעילים כתבו כי הטענה ש"עמדת משרד הבריאות התקבלה בניגוד לעמדה המקצועית" היא משוללת כל יסוד והוסיפו כי "למעשה, היה זה הדרג המקצועי של משרד הבריאות שהעלה את הנושא עוד בתחילת המילניום, ומאז ועד היום מתנגד לתוכנית באופן עקבי ואף הצביע נגדה בכל שלבי התכנון – מהוועדה המחוזית ועד למועצה הארצית". הסוגיה הבריאותית עוררה סערה, אולם היא אינה היחידה השנויה במחלוקת. המצגת הפיחה חיים בטענות נוספות וממוחזרות שכיל מובילה לאורך השנים, כמו למשל הטענה שעתודות הקרקע לכריית פוספטים ייגמרו והחברה תיאלץ לפטר את אלפי העובדים שלה אם כיל לא תקבל את שדה בריר לכרייה. "ללא מקורות נוספים לכריית פוספטים החברה תיאלץ לסגור את המפעלים ולפטר את כל העובדים", כתבו במצגת והוסיפו כי מדובר ב-1,400 עובדים שיישלחו לבתיהם.  אלא ששני הנתונים, גם היקף העובדים וגם ניצול עתודות הקרקע המוגבל, כפי שפרסמנו ב"שקוף", אינם מדויקים בלשון המעטה. "הם אומרים כבר עשרים שנה שעוד שלוש שנים אנחנו סוגרים", שלל את הטענה גם ראש עיריית ערד ניסן בן חמו, בריאיון ל"שקוף". "זה כמו נס פח השמן, ואני אומר את זה בכל הוועדות". היקף העובדים שכיל מעסיקה שנוי במחלוקת כבר שנים ארוכות. במכתב ציינו הפעילים כי מבדיקה עצמאית שערכו לפני כשבע שנים, מצאו כי היקף העובדים עמד אז על 700 בלבד. הפעילים ציינו עיניין מהותי נוסף, ממנו התעלמו לחלוטין במשרד הכלכלה. בשטח המדובר חיים היום כ-12 אלף תושבי הכפר אל פורעה. ראש העירייה טען בריאיון עימו כי הם מחזיקים בסמל יישוב מאז 2004 וכי "מישהו מדמיין שיפנו 12 אלף איש?" בשבועות הקרובים הממשלה אמורה לחרוץ את דינו של שדה בריר. במשרד הכלכלה אמנם מבהירים כי מדובר במצגת פנימית שאינה מייצגת את עמדת המשרד הרשמית. אך עדיין, כל עמדה כזו, שאינה הולמת את חוות הדעת המקצועיות שנאספו בשנים האחרונות, מעלה תהייה לגבי מעורבותם ושליטתם של נציגי כיל בעבודת פקידי הממשלה. האם מנהל התעשיות ברשות עוז כץ נקט עמדה עצמאית? מי מקרב מנהל התעשיות נפגש עם בכירי כיל ובעיקר, עד כמה התפיסות האלה יעצבו את תפיסת השרה ערב ישיבת הממשלה? 
article 71: 
סכם את המאמר הבא במשפט אחד. 
על פי הערכות נוכחיות, כמה רקטות עוד נשארו לחמאס? מאילו סוגים? כמה חמושים נשארו לו? אילו כלים ויכולות צבאיות עוד נותרו לו? מה ניתן להערכת צה"ל להשמדה ללא כניסה קרקעית? האם ניתן בכלל לפגוע בכוח לוחם שמחופר רובו כולו במנהרות – באמצעות הפצצה אווירית? האם ישראל לא מיצתה כבר את בנק המטרות האוויריות האסטרטגיות בעזה והאם בפעילות ההפצצה ישנו מימד של תודעה/הפחדה/ראווה ועד כמה? השאלות הללו, שוודאי מעניינות את הציבור בישראל, הועברו בשבת (21.10) על-ידי מערכת "העין השביעית" לדובר צה"ל. לאחר זמן קצר ענתה הדוברות הצבאית כי לא ימסרו תשובה כלשהי, מטעמים של ביטחון מידע. ואולם, מידע גלוי המתפרסם בעניין זה, גם ב"העין השביעית" עצמה, מעמיד בסימן שאלה את טענת דובר צה"ל. במסגרת ראיון עם הכתב הצבאי של Mako, שי לוי, שיתפרסם בקרוב ב"עין השביעית", נשאל לוי על ידי כותב שורות אלה בנוגע להערכת הכוח הנוכחי של חמאס. לוי סיפק תשובה מפורטת, והתייחס גם למלאי הרקטות ומדיניות השיגורים של חמאס. הערכות בדבר כמות החימוש שבידי חמאס פורסמה על ידי לוי גם מוקדם יותר השנה, במאי האחרון. פרסומים נוספים מהימים האחרונים התייחסו למלאי הרקטות של החיזבאללה. כך למשל, העיתונאי יוסי מלמן ציין לאחרונה כי ברשות החיזבאללה כ-150 אלף רקטות. החלקים בראיון עם לוי שהתייחסו למצב העדכני של כוחם הצבאי של החמאס והחיזבאללה, הועברו לבחינת הצנזורה. זו אישרה אותם לפרסום ללא כל שינוי, תיקון או השמטה. מדוע אם כן דובר צה"ל מסרב להתייחס למה שגם הצנזורה לא רואה בו בעיה? האם יתכן כי לדובר ישנם שיקולים אחרים, שאינם בהכרח ביטחון המדינה? במסגרת הראיון הביע לוי ביקורת רבה על אופן פעולתו של דובר צה"ל מול הכתבים הצבאיים. "דובר צה"ל נקמנים מאוד מול כל מי שמבקר אותם. משתמשים בחומרים שהם שולטים בהם כדי לקבוע סדר יום ולחנך כתבים". לוי ציין כי הדברים מתרחשים כך גם בימים אלו, בעת הלחימה. 
article 72: 
סכם את המאמר הבא במשפט אחד. 
אחרי הבטחות למלחמה בשחיתות: ממשלת ה"שינוי" דחתה סופית היום הצעת חוק לשקיפות בהצהרות הון של ראשי המפלגות. ל"שקוף" נודע כי בוועדת השרים לחקיקה יצאו נגד החוק השרות איילת שקד, קארין אלהרר, ויפעת שאשא ביטון – וטענו שמדובר במציצנות. עוד נודע כי מפלגת יש עתיד החליטה בישיבה מוקדמת להפיל את החוק – מהלך שמאחוריו עומד שר האוצר יאיר לפיד, כפי שחשפנו לאחרונה.  ההצעה, אותה יזמה אלינה ברדץ-יאלוב מישראל ביתנו, ביקשה לקבוע שראש הממשלה, שרים וסגניהם, ראשי מפלגות ובני משפחותיהם יחויבו לפרסם לציבור את הונם, נכסיהם וחובותיהם. המטרה, כך לפי דברי ההסבר, היא "לאפשר לציבור לדעת על אינטרסים אפשריים, לעודד שקיפות ולחזק את האמון בנבחרי הציבור". בדיון החסוי בוועדת השרים לחקיקה, שהמידע ממנה נחשף רק בהדלפות עיתונאיות כיוון שעדיין איננה שקופה, היו גם מי שתמכו בהצעת החוק. תמר זנדברג וגדעון סער טענו בישיבה שזהו מהלך ראוי. סער תהה בקול מה ההבדל בין הסכמי ניגודי עניינים של השרים, שמפורסמים על פי חוק לציבור, לבין הצהרות ההון. זנדברג המשיכה וניסתה להתעקש על חשיבות החוק, אך ללא הואיל: שקד, אלהרר, ביטון וזאב אלקין הצביעו נגד. זנדברג וסער הצביעו בעד. נחמן שי ומרב כהן בחרו שלא להשתתף והוועדה הפילה החוק. הצהרות ההון שמגישים נבחרי הציבור נשארות כיום במהלך הקדנציה באפלת הכספות של ועדת האתיקה או מבקר המדינה, ונפתחות רק בהוראת שופט. היחידים שמרוויחים מהמצב הקיים הם הח"כים עצמם ומי שמכר למדינה את הכספות. במפלגה שמוביל יאיר לפיד מאמינים כי המציאות הנוכחית – שבה הצהרות הון השרים מפוקחות על ידי מבקר המדינה – מספקת. הצהרות ההון מכילות לשיטתם מידע אישי ולאור צנעת הפרט מספיק שמבקר המדינה יפקח על ניגודי עניינים ונושאים פיננסיים במהלך כהונת נבחר ציבור. המידע הזה לא אמור, לדעת "יש עתיד", להתפרסם בעיתון.  אלא שלפיד עצמו פרסם בעבר את הצהרת הונו. בנוסף, בפני השרים והשרות עמדה אפשרות לשנות את ההצעה בדיוני ההמשך ולהגיע לנוסח מוסכם. אך גם לכך סירבו ממשלות נתניהו השונות, וכעת גם ממשלת "השינוי".  זה לא החוק הראשון להגברת טוהר מידות שמפילה הוועדה: בדצמבר היא הפילה חוק לשקיפות בוועדת השרים עצמה, אף שמי שיושב בה כיום הגיש חוק דומה כשישב באופוזיציה. בפברואר דחתה הוועדה הצעת חוק של ח"כ אלי כהן (ליכוד) לאיסור מתן כספים קואליציוניים. זו אותה הצעה בדיוק שהוביל לפיד ארבע שנים קודם לכן ואף נכתבה במצע יש עתיד. בוועדת השרים לחקיקה חברים שר המשפטים סער, שר האוצר ליברמן, שרת האנרגיה קארין אלהרר (יש עתיד), שר הבינוי זאב אלקין (תקווה חדשה), שר התקשורת יועז הנדל (תקווה חדשה), השרה להגנת הסביבה תמר זנדברג (מרצ), השרה לשוויון חברתי מירב כהן (יש עתיד), שרת החינוך יפעת שאשא ביטון (תקווה חדשה), שר התפוצות נחמן שי (עבודה), שרת הפנים איילת שקד (ימינה) ושרת העלייה והקליטה פנינה תמנו שטה (כחול לבן). 
article 73: 
סכם את המאמר הבא במשפט אחד. 
האוניברסיטה העברית בירושלים תפצה את הוצאת שוקן והוצאת מוסד-ביאליק ב-300 אלף שקל, כך סוכם במסגרת הסדר גישור שנחתם לאחרונה והוגש לבית-המשפט המחוזי בירושלים. לפני כארבע שנים הגישו הוצאות הספרים, באמצעות עורכי-דין טל ליבליך, כרמית אלון-אברם וירון שלמי, תביעה בדרישה לפיצוי בסך 500 אלף שקל, בטענה כי האוניברסיטה מפרה את זכויותיהם. לטענת הוצאות הספרים, הפרת הזכויות נובעת מכך שהאוניברסיטה מציעה לסטודנטים שלה פרסומים שהופיעו בספרי ההוצאות בעותקים אלקטרוניים ומקראות מודפסות. האוניברסיטה, מנגד, טענה באמצעות עורכי-הדין דוד גילת, ערן ברקת ותמיר אפורי כי מעשיה נופלים בגדר שימוש הוגן לפי הוראות חוק זכויות היוצרים. אחרי תהליך של גישור, שנערך בפני עו"ד עמוס גבריאלי, הגיעו הצדדים להסכם שלפיו בלי להודות באי-אלו מטענות המו"לים, תשלם האוניברסיטה, "כמחווה של רצון טוב ולפנים משורת הדין", סכום של 300 אלף שקל לשתי הוצאות הספרים. להורדת הקובץ (PDF, 401KB) זאת ועוד, לפי הסכם הגישור, האוניברסיטה תהא רשאית מעתה ועד לסוף 2017 להשתמש בקטעים מתוך ספרים ומאמרים שראו אור בהוצאות שוקן וביאליק במקראות שלה, וזאת כל עוד הקטע שישמש אותה יהיה לא יותר מ-20% ממספר העמודים בספר, וישמש לצורך מקראה אחת או לצורך העתק אלקטרוני של קורס אחד. ביחס למאמרים שראו אור על-ידי ההוצאה מבהיר ההסכם כי האוניברסיטה תהא רשאית להנגיש לסטודנטים שלה את המאמר בשלמותו. יחד עם זאת, אם ייווצר מקרה שבו יתעורר צורך להציע לסטודנטים שני מאמרים מתוך ספר אחד של ההוצאות המקבץ כמה מאמרים שונים, לא יהיה שיעורם של המאמרים למעלה מ-20% מעמודי הספר. עוד דורש ההסכם כי מקראות של האוניברסיטה שיכילו טקסטים שהופיעו בספרי ההוצאות יודפסו ויימכרו על-פי דרישה בלבד, ובמחיר שלא יעלה על עלות הכנתם. למו"לים, כך הוסכם, תישמר הזכות לבדוק את פעולות האוניברסיטה באמצעות עריכת ביקורות, וזאת כדי לוודא שהיא עומדת בתנאי ההסכם. השופטת תמר בזק-רפפורט נתנה להסדר הגישור תוקף של פסק דין. (י-ם) 3524-09
article 74: 
סכם את המאמר הבא במשפט אחד. 
מי שגלש אתמול בשעות אחר הצהריים לאתרי החדשות המרכזיים בישראל לא היה יכול שלא להבחין כי רק אתר מרכזי אחד, ynet מבית "ידיעות אחרונות", נמנע מלדווח בכותרתו הראשית על העדות שמסרה שרה נתניהו בבית-הדין לעבודה בירושלים במסגרת תביעתו של אב-הבית לשעבר במעון ראש הממשלה, מני נפתלי. האתרים "וואלה", נענע10, "מעריב", mako, "הארץ" ו-nrg דיווחו כולם בכותרותיהם הראשיות על עדותה של רעיית ראש הממשלה, אולם בדף הבית של ynet הגיעה ההפניה לדיווח על העדות עד לכותרת השנייה בחשיבותה בלבד, וזאת בשעה שהכותרת הראשית נשמרה לדיווח על התפתחויות בקרבות ארגוני הפשע בישראל. הכותרות הראשיות בדפי הבית של אתרי החדשות, 10.5.15 גם בשבוע שעבר בלט אתר ynet, כשהצניע דיון מתוקשר במשפטו של ראש הממשלה לשעבר אהוד אולמרט. אלא שבעוד שאולמרט נחשב לאחד מידידי המערכת, וזכה מ-ynet ו"ידיעות אחרונות" לאורך השנים ליחס מלטף ומגונן, רעיית ראש הממשלה ספגה ביקורת רבה מכלי התקשורת שבקבוצת "ידיעות אחרונות" לאורך השנים. אדם זר, שאינו מכיר את תולדות היחסים בין קבוצת "ידיעות אחרונות" למשפחת נתניהו מחד ולאולמרט מאידך, היה עשוי לחשוב שאתר ynet פשוט מקפיד שלא לדווח בהבלטה על דיונים משפטיים המערבים את ראשי המדינה ומשפחותיהם. אולם בעלי זיכרון ארוך יותר יודעים כי רק לפני חודשים אחדים, לפני נצחון נתניהו בבחירות, הקדיש אתר ynet כותרות ראשיות לטענות של נפתלי. סיבה אפשרית להצנעת הפרק הנוכחי בתביעת נפתלי יכולה להיות תוכן עדותה של נתניהו: אשת ראש הממשלה חזרה שוב ושוב על הטענה שלפיה נפתלי נשלח "להפיל ראש ממשלה בעזרת גורם תקשורתי חזק מאוד", כשהיא מכוונת לקבוצת "ידיעות אחרונות". את ארנון (נוני) מוזס, העומד בראש הקבוצה, השוותה לדמות מספרי הארי פוטר, של ארכי-נבל שאסור לומר את שמו.
article 75: 
סכם את המאמר הבא במשפט אחד. 
1) ח"כ חיים כץ (הליכוד) מואשם בכך שעזר לחברו, איש שוק ההון מוטי בן-ארי, בקידום חקיקה שתסייע לבן-ארי ישירות, בזמן שהוא מרוויח מהצד כסף באמצעות טיפים של בן-ארי. היועמ"ש החליט להגיש נגד כץ כתב אישום בגין עבירה של מרמה והפרת אמונים. כתב האישום הוגש עוד בכנסת ה-21 – וכץ ביקש חסינות מהכנסת בזריזות, בתוך חלון ההזדמנויות של 30 ימים שעמד לרשותו. 
article 76: 
סכם את המאמר הבא במשפט אחד. 
הפוליטיקה חרגה מזמן מגבולות הפעילות הממסדית המוכרת והמקובלת. שדה הפעילות השתנה, ואיתו גם חוקי המשחק והכללים. בישראל, כמו במדינות אחרות, הנחות ישנות הופכות ללא רלבנטיות, שחקנים חדשים נכנסים למגרש וותיקים מסולקים ממנו. אולם בימים אלו אנו עדים לשינוי דרמטי עוד יותר. לא רק שהשחקנים מתחלפים - גם החוקים משתנים. ומה שאולי חשוב הרבה יותר זה שהמגרש הפוליטי הביתי נמכר, והשדה החדש עדיין לא הוכשר. באופן טבעי, אימצנו והטמענו, למשל, את התפיסה של ניהול ענייניי הפרט והמשפחה בתחום "הספירה הפרטית" וניהול ענייני הכלל והציבור ב"ספירה הציבורית/פוליטית". הדיווח והמעקב אחר המתרחש במרחב הציבורי/פוליטי מתנהל באמצעות ספירה שלישית, "הספירה התקשורתית". אולם ההבחנה הברורה הזו בין התחומים מאבדת מתוקפה. אנו עדים לטשטוש גובר והולך בין האישי האינטימי והפנימי לבין הציבורי ההמוני והחיצוני. הביטוי החריף ביותר לכך הוא, אולי, בהחצנת השכול והאבלות. רגשות חריפים וקשים במיוחד מוצאים פורקן בזירות ציבוריות ופתוחות, אנונימיות, אך בו בזמן גם המוניות; טרגדיות אנושיות מוצגות בחלון הראווה המשפחתי המשותף; ולהבדיל, גם הסחורה הפוליטית החמה ביותר נמכרת באמצעות אותו חלון ראווה וירטואלי. אבל הבשורה הגדולה היא שהמרחב הווירטואלי מתפשט ומשתלט על שאר המרחבים והופך למרחב הדומיננטי מביניהם, ואולי גם היחיד. לאחר שהפנמנו את ההנחה ש"המדיום הוא המסר", הגיע זמנה של "המסר הוא המדיום". הקונספציה של "המדיום הוא המסר" רואה בכלי התקשורת גורם המעצב רעיונות ומחשבות בדמותו הוא. לעומת זאת, תפיסת "המסר הוא המדיום" פירושה שכל תהליך החשיבה והניתוח נמחק, ואת מקומו תופסת החשיפה התקשורתית כשלעצמה. אמצעי התקשורת מפסיקים להיות צינורות להעברת מסרים והופכים להיות מהות עצמאית ובלתי תלויה. לכן גם אין חשיבות לשאלות המראיינים למשל, או לתשובות המרואיינים. התפיסה של קיום שיח/דיאלוג/ראיון פושטת את הרגל. מה שחשוב הוא עצם ההשתלטות על זמן אוויר/מסך. ובמלחמה כמו במלחמה. השתנות חוקי הפעילות של הספירה התקשורתית משנה לחלוטין את תהליך עיצוב המנהיגות. הסמכות, העליונות, העוצמה והכריזמה האישית מתבטאות בעצם היכולת "להכניע" את המדיום ולהכפיף אותו - לא על מנת להעביר ולהפיץ באמצעותו מסר מסוים, אלא להעמיד את ה"ניצחון" במרכז. ההצלחה/הכישלון בקרב על השליטה בכלי השידור, זהו המסר. במצב שכזה התקשורת הופכת לאויב שצריך להילחם בו ולהשמיד אותו או לשבות אותו ולשחררו תמורת כניעה מרצון. או אז "הקהל שבאולפן" איננו קהל, אלא חיילים שנקראים אל המערכה; המרואיין/מראיין איננו פרטנר לשיח/דיאלוג, הוא מטרה שיש לחסל אותה; המתחרה הפוליטי הוא "יריב" שיש להפעיל מולו, באמצעות התקשורת, דיסאינפורמציה; ה"פרשן" הוא "טאקטיקן" ועוד ועוד. מדובר בתופעה של היווצרות מרחב רב-השפעה, וירטואלי, שמהותו היא אופיו המיליטנטי. בספירה שנועדה "לאזרח" את ה"פוליטי", ה"פוליטי" מנסה להכניע/לנצח/להשתלט על "האזרחי". כאשר סדר-היום הציבורי מפסיק להיקבע על-פי סדר היום התקשורתי ומוחלף ב"פקודת קרב פוליטית"; כאשר זירת השיח הופכת לזירת קרב; כאשר המרחב שבו אמור היה להתקיים דיון חופשי, פומבי, פתוח ורציונלי הופך לאויב - או אז נעלם הפרטי ונעלם הציבורי ונשארים רק הגנרלים התקשורתיים. ד"ר מירה משה היא מרצה וחוקרת לתקשורת המונים בחוג למדע המדינה באוניברסיטת בר-אילן גיליון 20, מאי 1999
article 77: 
סכם את המאמר הבא במשפט אחד. 
הממשלה הובילה למחיקת 27 אלף פוסטים מפייסבוק, טוויטר וגוגל במהלך השנים 2017-2018. הדיאלוג עם החברות האלו מתנהל במחשכים, באפס פיקוח ציבורי. לאזרח אין יכולת לדעת מהם הפרסומים שהוסרו, מדוע הוסרו, ומהם הפוסטים שמחיקתם  לא אושרה. כשביקשנו מהממשלה אשתקד את פרטי הפוסטים – סורבנו. אז חברנו לעו"ד יונתן קלינגר, המתמחה בתחום המידע, ויחד עתרנו לבית המשפט בדרישה לחשוף את הפרטים. ביקשנו לקבל את התוכן שהוסר, בכפוף לצנזורה – על מנת לוודא שהממשלה משתמשת בכוחה למען ביטחון המדינה, ולא כדי להשתיק ביקורת. מה קרה בדיון? קודם כל, השופט הסכים איתנו כי הנושא ראוי לדיון ציבורי ולפיקוח. לאחר מכן, הוא עודד את שני הצדדים להגיע למתווה שיאפשר חשיפה חלקית של פוסטים שהוסרו, שלא קשורים לביטחון המדינה. במכתב התשובה לעתירה, ציין משרד המשפטים כי מתוך 27 אלף פוסטים, ישנן כ-200 פוסטים אזרחיים. השופט ביקש כי משרד המשפטים יוציא לנו דרישת אגרה בנושא. לפי משרד המשפטים, הזמן לאיתור המידע והפקת עיבוד (פרפרזה) – הינו בין 15 ל-20 דקות לפוסט, ולכן סך הכל של כ-60 שעות עבודה. בימים הקרובים אנו אמורים לקבל הודעה ממשרד המשפטים לגבי העלות הסופית.לגבי הפוסטים הביטחוניים: בעצת השופט נגיש בקרוב בקשת חופש מידע חדשה ומצומצמת, לאור הכמות האדירה של פוסטים שהוסרו מטיעונים הקשורים לביטחון המדינה. בנוסף, הכריע השופט שנקבל חזרה את האגרה ששילמנו לבית המשפט עבור העתירה. "בית המשפט נתן לנו הכוונה", מסר עו"ד קלינגר, "הוא הבהיר למדינה שאי אפשר להעלות טענות עלומות של בטחון המדינה וביקש שהם ישקלו מחדש. בהתאם, אנחנו נכין בקשת חופש מידע חדשה וממוקדת. עצוב לי שבית המשפט לא נתן למדינה עוד הכוונה בנוגע לאגרות המוגזמות שהמדינה מבקשת כדי לקבל מידע פשוט". חשוב להדגיש, כי החלטנו להילחם בחזית זו בלית ברירה, לאחר שראינו כי אף אחד לא בודק את הממשלה ואת השימוש שלה בכוח. פתרון מיטבי לפתרון בעיה זו יהיה ייסוד של גורם שלישי, למשל ועדה ציבורית, בראשות שופט בדימוס. או ועדת משנה של ועדת חוץ וביטחון בה חברים חברי כנסת מהאופוזיציה והקואליציה. אותו גורם יהיה חשוף לתוכן המלא של הפוסטים אותם המדינה מבקשת להסיר – כדי להבטיח שאכן מדובר במחיקה לגיטימית, ולא בהשתקה של דברי ביקורת במסווה של ביטחון המדינה. עד שזה יקרה, שקיפות נוספת – דוגמת ביקורת עיתונאית – תעזור לוודא כי הממשלה לא עושה שימוש שרירותי ורחב מדי בכוחה במרחב הדיגיטלי. 
article 78: 
סכם את המאמר הבא במשפט אחד. 
ערוץ 2 וחברת החדשות שלו מידרדרים למקום האחרון במדד הייצוג. מבין חמשת כלי התקשורת שנבדקים במדד, ערוץ הטלוויזיה הנצפה בישראל הוא כלי התקשורת שבשידוריו נרשם השבוע שיעור ההדרה הגבוה ביותר של ערבים. מדד הייצוג, מיזם מתמשך של "העין השביעית" בשיתוף ובמימון עמותת סיכוי וקרן ברל כצנלסון, ויחד עם חברת יפעת מחקרי מדיה, בודק מדי שבוע את מספר ושיעור המרואיינים הערבים בתחנות הרדיו ובערוצי הטלוויזיה המרכזיים בארץ, וב-19 התוכניות המובילות שלהם. לאורך רוב תקופת המדידה דורג ערוץ 2 במקום הלפני-אחרון במדד הייצוג המשוקלל, מעל תחנת הרדיו הצבאית גלי-צה"ל. לעתים חלקו ערוץ 2 וגלי-צה"ל את המקום האחרון יחדיו, עם שיעור מרואיינים ערבים שנשק ל-2% מלמטה – כעשירית משיעורם באוכלוסיית המדינה. לפני שבועיים זינק הערוץ במדד השבועי בעקבות עיסוקו הער בפרשת התלונות נגד האב גבריאל נדאף, אך המשיך להשתרך בתחתית הדירוג המשוקלל, שבו נמדד ייצוגם של ערבים בתקשורת מאז תחילת 2016. לא שלא היו לחברת החדשות הזדמנויות לשפר את ביצועיה: כלי התקשורת בישראל, וגם בערוץ 2, עסקו בשבוע החולף בטענות לאלימות משטרתית מצד שוטרים סמויים נגד ערבי שעבד בסופרמרקט בתל-אביב; בכנסת צוין יום השפה הערבית; ח"כ איוב קרא מהליכוד יצא נגד ראש הממשלה בנימין נתניהו ודרש להתמנות לתפקיד שר; ובכפר קאסם התחוללה קטטה המונית שבה נדקר למוות אחד המשתתפים. אף על-פי כן, בחמש תוכניות החדשות המרכזיות של ערוץ 2 ריאיינו, אירחו או לקחו "סינקים" מארבעה ערבים בלבד בשבוע האחרון מתוך למעלה ממאתיים מרואיינים. בשני מגזיני החדשות המובילים של הערוץ, "אולפן שישי" בהנחיית דני קושמרו (עורך: איתי דנקנר) ו"פגוש את העיתונות" בהנחיית רינה מצליח, לא ריאיינו השבוע ולו מרואיין ערבי אחד. בעוד שב"אולפן שישי" מדובר בשבוע בלתי מייצג (בדירוג המשוקלל ממוקמת התוכנית בחצי העליון של הטבלה), עבור "פגוש את העיתונות" (עורך: יונתן למזה) מדובר בתופעה ותיקה: שיעור המרואיינים הערבים בתוכנית זו מאז תחילת המדידה הוא הנמוך ביותר מבין כל 19 התוכניות הכלולות במדד הייצוג. רק 1% (ובמלים: אחוז אחד) ממרואייני "פגוש את העיתונות" בחצי השנה האחרונה הם ערבים. אף שמדובר בנתון חריג, הוא אינו רחוק כל-כך מהנתון הממוצע, המתקבל משקלול המרואיינים הערבים בכל חמשת כלי התקשורת המרכזיים מאז ינואר: 2.3% בלבד. שיעורם של הערבים באוכלוסיית ישראל, יש להזכיר, עומד על כ-20%. גם במגזין החדשות השבועי של ערוץ 10, "שישי" בהגשת אילה חסון, לא רואיין ולו ערבי אחד בשבוע החולף. עם זאת, ערוץ 10 שומר על מיקומו השלישי בטבלה המשוקללת הודות לבחירה המערכתית של מערכת "לונדון את קירשנבאום" (עורך: דרור זרסקי), שבה התראיינו השבוע חמישה ערבים – קרוב ל-20% מכלל המרואיינים בתוכנית, מקרה לא שכיח שבו שיעור המרואיינים הערבים בתוכנית כלשהי כמעט משיק לשיעורם באוכלוסייה. בתוכניות מרכזיות אחרות של הערוצים המסחריים נרשמו גם השבוע שיעורים זעומים של מרואיינים ערבים. במהדורה המרכזית של ערוץ 2 – מהדורת החדשות הנצפית בישראל – התראיינו רק שני ערבים (1.9% מכלל המרואיינים). במהדורת החדשות המרכזית של ערוץ 10 התראיין ערבי אחד בלבד, שהוא 0.7% מכלל המרואיינים – שיעור זהה לזה שנרשם במהדורת "מבט" של הערוץ הראשון, שגם בה רואיין השבוע ערבי אחד בלבד. את המקומות העליונים בטבלה המשוקללת – וגם בטבלה השבועית – תופסים גם הפעם ערוץ 1 (מקום ראשון) ורשת ב (מקום שני), הטלוויזיה והרדיו הציבוריים של ישראל. תוכנית הרדיו "סדר יום" ברשת ב, בהנחיית קרן נויבך ובעריכת מירית הושמנד, עלתה למקום השני בדירוג השבועי עם 8.8% מרואיינים ערבים. התוכנית השלישית בדירוג השבועי משודרת גם היא ברשת ב: "הכל דיבורים" בהגשת עדי מאירי ובני טייטלבוים (עורכת: רוית לוי), ששיעור הערבים שהתראיינו בה השבוע הוא 5.9%. למקום הרביעי הגיעה השבוע התוכנית "חמש עם רפי רשף" (עורך: עידו תמרי), המשודרת בערוץ 10, עם נתון כמעט זהה: 5.8%. בראש דירוג התוכניות המשוקלל, המבוסס על כלל הנתונים שנמדדו מאז חודש ינואר, בולטות לטובה שתי תוכניות נוספות: "יומן", מגזין החדשות השבועי של ערוץ 1 בהגשת עודד שחר (עורכים: אורי לוי ועמית וינטר), שתופס את המקום השני (מתחת ל"לונדון את קירשנבאום") עם נתון של 6.3%. במקום השלישי מדורגת התוכנית "סדר יום" (5.1%), ובמקום הרביעי התוכנית המצטיינת של "גלי-צה"ל" במדד הייצוג – "מה בוער" בהגשת רזי ברקאי (עורכת: נורית קנטי), עם 5%. שתי תוכניות טלוויזיה המדורגות בדרך כלל בתחתית המדד השבועי משתבצות השבוע במרכז הטבלה: "החדשות הלילה" בערוץ 2 ו"המטה המרכזי" בערוץ 10. בשני המקרים, הנתון החיובי באופן יחסי שרשמו התוכניות הללו נובע מהחלטת עורכיהן לראיין ערבי אחד בלבד (מתוך 36 ו-19 מרואיינים, בהתאמה), ולא אפס ערבים, כפי שעשו בשבוע שעבר ובכמה מהשבועות שקדמו לו. פרויקט "מדד הייצוג" של "העין השביעית" מתפרסם בשיתוף ובמימון עמותת סיכוי וקרן ברל כצנלסון ויחד עם יפעת מחקרי מדיה
article 79: 
סכם את המאמר הבא במשפט אחד. 
באתר חדשות התקשורת והפרסום אייס פורסמה ביום חמישי האחרון ידיעה שלפיה עיתון "מעריב" מינה, לראשונה בתולדות העיתונות הישראלית, כתב קבוע במרוקו. על-פי הידיעה, נועם ניר, ישראלי המתגורר במרוקו, יחל לכתוב לעיתון בזמן הקרוב. עוד צוין כי ניר צויד במכתב מעורך "מעריב", יואב צור, שיסייע לו בהשגת תעודת עיתונאי מקומית. מאחורי המהלך, כך דווח באייס, עומד איש יחסי-הציבור עופר שטרית, המארגן זה שנים טיולים קבוצתיים למרוקו. נראה כי היחצן הגיע למסקנה שריבוי ידיעות על יעד התיירות יסייע לו לקבע את מרוקו בתודעת הציבור, וכך למשוך קוראים ישראלים לטייל במדינה. לשם כך חיבר בין ניר, איש עסקים, פעיל בקהילה היהודית המקומית ומכר שלו, ובין העיתון. האם מדובר במיקור חוץ של עבודת המערכת? האם "מעריב" מקבל משטרית תמורה כלשהי עבור פרסום ידיעותיו של ניר? שטרית מסר כי אכן קישר בין הכתב ל"מעריב" וכי עשה זאת מתוך תשוקה להעמיק את ההיכרות של הישראלים עם מרוקו ויהדות מרוקו, תחום הקרוב ללבו. שטרית ציין כי האדם היחיד שהוא מכיר ב"מעריב" הוא יואב צור, וכי הוא אינו מבקש ולא יבקש שום תגמול על כך. "הניסיון לקשור אותי כגורם בעל אינטרס מסחרי לעניין כתב החוץ במרוקו של העיתון מעריב הוא מקומם ולא צודק בעיני", אומר שטרית. מ"מעריב" נמסר כי שטרית אכן היה מי שהציע לעיתון את שירותי ניר, אך הודגש כי אין מדובר במינוי קבוע של כתב במדינה, וכי אם ניר יפרסם ידיעות, הוא יתוגמל כפרילנסר. עוד נמסר כי איש יחסי-הציבור שטרית לא דרש ולא יקבל מאום עבור הקשר שיצר בין הכתב לעיתון.
article 80: 
סכם את המאמר הבא במשפט אחד. 
"יש לכם רעיון מעולה לסטארט-אפ וקשה לכם להמריא איתו? חלון הזדמנויות חדש נפתח ליזמים בישראל כאשר MassChallenge, מאיץ הסטארט-אפים (אקסלרייטור) הגדול בעולם, השיק את תוכניתו לשנת 2013", דיווח ב-14 בפברואר השנה עורך וכתב הטכנולוגיה של "ישראל היום" אילן גטניו בניוזלטר של עיתונו. הכתבה היא העתקה כמעט אחד לאחד של ההודעה לעיתונות של מאסצאלנג, נוהג תקשורתי נפסד אך נפוץ, והיא נחתמת בקריאה לפעולה: רישום לתחרות הסטראט-אפים באתר מאסצאלנג (באופן אירוני, זה התוכן היחיד בכתבה שלא הופיע בקומוניקט). אחד הסטארט-אפים שנרשמו לתחרות הוא אייצוזיו (iChoozU). לפי פרופיל הלינקדאין של גטניו, הוא הקים את אייצוזיו בינואר 2012 ומשמש סמנכ"ל התפעול שלו. ב"ישראל היום" הוא עורך התיירות והטכנולוגיה מאז יוני 2007, חודש לפני יציאת הגליון הראשון לאור. באמצע אפריל פירסם גטניו בעיתונו ידיעה קצרה, "ניידים בפקק", שבה הוא מציג את בעיית עומס התדרים הסלולריים: "התדרים המוקצים לסלולר ייסתמו, ובמקום זרימה של מידע נקבל פקקים, כמו בכבישי ישראל, ואף יותר מכך". גם הידיעה הזו מועתקת, הפעם בחציה בלבד, מקומוניקט. הקומוניקט, של חברת פלאפון, נשלח לקראת כנס שגטניו כלל אינו מזכיר; אחרי הכל, הוא פירסם את הידיעה חודשיים אחרי שהקומוניקט הופץ. לא ברור מדוע "ישראל היום" נותן במה לקומוניקט בן חודשיים עם הקשר עיתונאי רופף. כן ברור מה הקשר של הידיעה לעסקיו של גטניו. בתעודת הזהות של אייצוזיו באתר מאסצאלנג ובמצגת של המוצר עצמו (SmartTalk שמו) מצוין כי הסטארט-אפ עוסק ב"אופטימיזציה של שימוש קולי בזמן אוויר. [...] הימנעות משיחות שאי-אפשר להשלים כדי לפנות את הספקטרום לשיחות שאפשר להשלים". אחרי שנחשפו למידע המובא בכתבה זו, ערכו ב"ישראל היום" בירור עם גטניו, שהגיב נקודתית באומרו כי הסטארט-אפ שלו נרשם לתחרות מסצלנג "יותר מחודש לאחר הפרסום", ולכן "כיוון שבזמן הפרסום לא היה כל קשר, לא היה מקום לציין גילוי נאות". הוא הוסיף גם כי פרסום הידיעה פוגע בסיכוייו של הסטארט-אפ שלו משום שהוא חושף את התחרות למתחרים פוטנציאליים נוספים. "צריך אולי לשבח אותי", הוא חותם, וזאת משום ש"יש בי היושרה העיתונאית להביא את המידע לקוראים גם אם הוא עלול לפגוע בי". ייתכן, כמובן, שבשתי הדוגמאות האמורות, שממילא כמעט אין מאחוריהן עבודה עיתונאית ממשית, לא מסתתר אינטרס אישי ישיר של עורך הטכנולוגיה של "ישראל היום". אלא שזו, כמובן, אינה הנקודה. העסקתו של כתב ועורך העובד במקביל בתחום שהוא מכסה מנוגדת לתקנון האתיקה של מועצת העיתונות (סעיפים 15 ו-17), כמו גם לשכל הישר. האם ב"ישראל היום" חשים בנוח עם העובדה שהממונה הראשי על סיקור תחום הטכנולוגיה בעיתונם הוא גם שחקן פעיל בו? מ"ישראל היום" נמסר בתגובה לכתבה כי "גטניו ציין עוד כי הוא מכסה את תחום הטלקום יותר מ-15 שנה (מ-1995 בידיעות). מה שהוא עושה בזמנו הפנוי אינו מעניינו של איש, וכל רמיזה שהוא מקדם את ענייניו על גבי העיתון - היא שקר".
article 81: 
סכם את המאמר הבא במשפט אחד. 
"תמונות כאלה עוד לא ראיתם", הבטיחו ב"ידיעות אחרונות" בימים שקדמו לפרסום מוסף יום העצמאות שלהם. היום המיוחל הגיע. העיניים רטטו למראה הכותרת "צה"ל מתחת למים" בשער הראשי של העיתון, שעוטר בתמונת צוללת ירקרקה בתוך מים כחולים בגוון עמוק. דפדוף בעקבות ההישג העיתונאי הוביל לשער המוסף, ששערו בישר בגאווה עצומה על "הצצה בלעדית, מעל ומתחת למים, לצוללות הקרב המתקדמות – התשובה הישראלית לפרויקט הגרעין האיראני". לכאורה – קפיצת מדרגה בלעדית של "ידיעות אחרונות" אל לב הקונסנזוס והיישר אל חיקו של היריב הממלכתי, בנימין נתניהו, שכתש את העיתון של המדינה כל הדרך לקדנציה נוספת לראשות הממשלה. העיתון-בריון, שהתפקע בתקופת הבחירות ממאמרי לעג לנאומי ההפחדה של נתניהו ושיגר אל מול בליסטראות התעמולה שלו פצצות מתקתקות בדמות חדרי מיון קורסים ושיעורי עוני נוסקים, מצמיד עתה לחי אל לחי אל אויבו המושבע ונושא את פניו לאיראן. בדובר צה"ל דאגו לארח בנדיבות את צלם המערכת, גדי קבלו, ולהציג בפניו את הסחורה מכל צדדיה, כפוף לצנזורה מסיבית של בטחון שדה של חיל הים. קבלו מצדו השקיע את עצמו עד צוואר במימי המפרץ ורשם כמה תמונות שעמיתיו למקצוע אולי היללו, אבל היו בסך-הכל צילומי אווירה פסטורליים, ללא בשורה או חידוש. אלה שימשו תפאורה לכיתובי תמונות פתטיים, שנראה כי עברו הגהה מוקפדת של משרד יחסי-הציבור המשומן של צה"ל. המלה "חשאי" חזרה על עצמה עד לזרא: "מעטה חשאיות", "שעוקבת אחריה בחשאיות", "פעולות מבצעיות חשאיות", "מוסמכים לבצע פשיטות חשאיות", "יוצאים למבצעים חשאיים". למעט התצלום המרכזי, המעניין כשלעצמו, של צוללת במים, כשסביבה שלושה צוללנים שכנראה היו במשימה חשאית תחת מעטה חשאיות, לא מילאה הכתבה את שהבטיחה – "הצצה נדירה לאנשי הדממה מתחת ומעל פני המים". התמונות שמתוך הצוללת (חיילים מול מסכי מחשב או מאחורי פריסקופ) לא חידשו, ואלו שהנציחו כלי שיט אחרים לא היו נדירות או בלעדיות. האייטם כולו התגלה כבעל תוכן דל, כללי מאוד ועמוס בקלישאות בטחוניות. החיוכים שנרשמו בלשכת מפקד חיל הים ביום רביעי בבוקר לא היו בזכות עוד לילה שקט בגבול הימי. זה כוחה של כתבת תדמית נוצצת, שעוטרה בטור בנאלי של הכתב הצבאי יוסי יהושוע. כותרת הטור, "המכה המנצחת", היתה עלה תאנה לתמונות בצבעים זוהרים, שהציגו את אנשי הצוללת בפנים מטושטשות, כמה לוחמי שייטת 13 בקנים שלופים ועוד חיילי יחידה השומרים על הנמלים בפוזות למצלמה. מתחת לתמונה של חיילי הקומנדו הימי נכתב שהם עוברים קורס של 84 שבועות. חבל שלעיתון צורף באותו יום רק דגל ישראל ולא גם מחשבון. זה היה עוזר לקוראים לגלות כמה זה לעזאזל 84 שבועות – שנה ושמונה חודשים. אבל בדובר צה"ל מעדיפים לנפח מספרים, וב"ידיעות" מצייתים. בפעם הבאה שמערכת עיתון מתמסרת ככה, כדאי להלעיט אותה עם "קורס שנמשך 588 ימים", או שמא 14,112 שעות. הטור של יהושוע הותאם היטב לדף המסרים של מערכת הביטחון. "בחיל הים מדברים במונחים של קפיצת מדרגה", "היכולות הכי מתקדמות בעולם", "גוברת החשיבות לחיזוק הזרוע הימית", "מכפילת כוח", כמה ציטוטים של האלוף ועוד קשקושים ממוחזרים על יכולת המכה השנייה. כתבת התדמית נמשכה בתצלום נדוש של ספינות טילים בהפלגה ושל ספינת משמר שמרימה שפריץ במים, במיוחד עבור הצלם. אולי כדי להצדיק את הכותרת "צלילת היכרות", נדפסה עוד תמונה נדושה של אנשי שייטת 13 וצוללנים מאחורי פריסקופ, שהקורא לא הרגיש בעקבותיה שזכה להיכרות משמעותית ומעניינת איתם. את כל המידע הזה, כולל תצלומי צוללות, סטי"לים וקומנדו בווריאציות דומות, אפשר למצוא בשיטוט בסיסי ברחבי הרשת. ההבטחות לקוראים על צלילה מרתקת ובלעדית התגלו כחומר גלם לכתבה בעלון למתגייס. הכתבה הזאת היא שיבוט של המוני כתבות דומות שגדשו עיתונים מאז קום המדינה. השבט, אז כהיום, אוכל פמפלטים פטריוטיים מסוגה כאילו היו ארוחת מלכים ולא ערימת קליפות חסרות ערך תזונתי. אלא שמפת הדרכים השתנתה. העיתון של המדינה נחשף יותר ויותר כמכונת מניפולציות משוכללת, המזכירה את התינוק המפלצתי שהולידה, "ישראל היום". בניגוד לתינוק השלדוני, שהוגבל מלידתו למספר נתון וידוע של מלים, ערכים ומושא סגידה, ושכתבות מסוג "צה"ל מתחת למים" הן רק עדות למערכת העיכול התקינה שלו, "ידיעות אחרונות" שולף תוצרים מהסוג הזה כאקט ציני של חנופה זולה להמון ולראשיו. לא רק צה"ל משכשך מתחת למים העכורים הללו, אלא גם מערכת היחסים ההולכת ומאבדת חמצן ואור בין התקשורת למערכות ההון-שלטון.
article 82: 
סכם את המאמר הבא במשפט אחד. 
"ברשות השידור לא יהיה קוד אתי חדש, לפחות לא בעשור הקרוב", כך העריכה השבוע השופטת בדימוס בלהה כהנא, יו"ר ועדת האתיקה ברשות השידור. כהנא, שנשאה דברים במסגרת כנס הרדיו "FM+", שנערך במרכז הבינתחומי בהרצליה, סיפרה על נסיונה בראשות ועדת האתיקה ועל התסכול המצטבר שלה ושל חבריה לוועדה לנוכח התנהלות מליאת רשות השידור והנהלתה. כהנא הזכירה כי חבר סגל בית-הספר לתקשורת במרכז הבינתחומי, ד"ר יובל קרניאל, היה לפניה יו"ר ועדת האתיקה ברשות השידור. קרניאל עמל על כתיבת קוד אתי חדש שיחליף את קוד נקדי, אולם קוד זה נגנז בסופו של דבר. "קיבלתי את התפקיד הזה ועמלתי על קוד חדש", אמרה כהנא, והוסיפה כי לצערה, גם על הקוד הזה "נסתם הגולל". "צר לי להגיד", הוסיפה, "אבל כנראה שפשוט נוח בסיטואציות המתאימות לבוא ולהגיד, אנחנו מסתמכים על קוד נקדי, ובסיטואציות המתאימות להגיד, קוד נקדי מיושן, ואז לחיות בלי שום קוד". כהנא סיפרה כי במסגרת עבודתה של ועדת האתיקה שבראשותה הוחלט בשלב הראשון לעדכן את הסעיף בקוד האתי הנוגע להבעת עמדה אישית בשידור הציבור, שכן הקוד הנוכחי, שנוסח לראשונה לפני שנות דור, אוסר כל הבעת דעה אישית. כהנא קישרה זאת לתוכניתה של קרן נויבך, שסבלה בשנה האחרונה מהתנכלויות ההנהלה. "קרן נויבך מביעה דעות, היא באה עם אגנדה משלה", הסבירה כהנא. "אנחנו חשבנו שאין בזה פסול. מה שחשוב הוא שיהיה איזון ומגוון בשידור הציבורי. כמו שיש תוכנית של נויבך שמביעה אגנדות מסוימות, מאוד חשוב שבשעות שידור עם האזנה כל-כך גדולה יהיו תוכניות נוספות שאותן יגישו אנשים מרבדים אחרים של החברה, שיביעו אגנדות אחרות". כהנא טענה שהגנה בתוקף על התוכנית של קרן נויבך והביעה חשש לעתיד התוכנית. "אותה הגנה מסתיימת ביום שהקדנציה שלי תסתיים", אמרה ,"ומן הסתם היא תסתיים בקרוב. אחרי שתוקם הממשלה אני מניחה שהמליאה הזו תפורק ותבוא מליאה חדשה. תנו לי להניח שהתוכנית הזו לא תמשיך להתקיים". לדברי כהנא, היא נלחמה להמשך שידור תוכניתה של נויבך לא משום שהיתה לה היכרות מוקדמת עם השדרנית או קשרי חברות עימה. "אגיד לכם יותר מזה", אמרה כהנא, "התכנים שהיא משדרת בתוכנית אפילו מעצבנים אותי. הגישה הכלכלית שהיא מביאה, אני חושבת שהיא הרת אסון". אולם, לדברי כהנא, בדיוק משום כך נלחמה על זכות הקיום של התוכנית. "אני חושבת ששידור ציבורי חייב להיות שידור שיביא את קולות כל רובדי החברה, ולא דווקא אותם רובדי החברה שאני נמנית עימם או אותן תיאוריות ותפיסות עולם שאני מאמינה בהן", אמרה. "יש לנו שידור ציבורי אחד ואין לנו ברירה אלא להילחם כדי שהשידור הזה יאפשר ביטוי לכל רובדי החברה הישראלית", הוסיפה כהנא. "לשמאל, למדינת תל-אביב, למתנחלים, לערבים, לחרדים, לתושבי פריפריה. לשידור הציבורי תפקיד עצום. הוא צריך לבטא את כל התפיסות החברתיות, את כל הבעיות החברתיות, את כל הביקורת של מגזרים בחברה. הוא אמור לשמש כלב שמירה של הדמוקרטיה. אני חושבת שאם יש מקום שחובה שיישאר חזק, זה המקום הזה". אלא שחרף מאמציה, כהנא מוצאת מעט מקום לתקווה ביחס לרשות השידור. "כישלון רודף כישלון", הגדירה כהנא את התקבלות עבודת הוועדה לאתיקה בראשותה. "אף החלטה שלנו לא אומצה על-ידי המליאה. אף לא אחת. נפגשנו עשרות מפגשים, קיבלנו המון החלטות, אף החלטה של ועדת האתיקה לא התקבלה עד היום". לדבריה, עצם קיומה של ועדת האתיקה מוטל כיום בספק. "כל יום יש לי טלפונים וסמסים מחברים שדי מיואשים ואומרים לי, למה להמשיך? אף החלטה שלנו לא מאושרת על-ידי המליאה". לא רק עתיד ועדת האתיקה של רשות השידור מוטל בספק, טוענת כהנא, אלא גם עתיד חופש הביטוי בשידורי הרשות. "לתחושתי", אמרה כהנא לבאי הכנס, "היום כמעט שאין תוכניות שאנשים מביעים דעה אישית. מה שאני שומעת מעיתונאים שפונים אלי, ואני מאוד זהירה בלשוני, מאוד ברור מה אפשר להגיד ומה אי-אפשר להגיד בשידור הציבורי היום. אנשים מאוד-מאוד מפחדים. ויש אלי לא מעט פניות מהרבה אנשים. אף אחד לא מוכן להיחשף. אף אחד מהם לא מוכן לדבר. הם מאוד חוששים". ברשות השידור לא התייחסו לביקורת החריפה של נציגת הציבור הבכירה ביחס לסתימת פיות, סחבת מכוונת וסיכול עבודת ועדת האתיקה, אולם מסרו תגובה שלפיה אחרי שגנזה את עבודתן של שתי ועדות, מתכננת הנהלת הרשות לעדכן את הקוד בעצמה: "מתוך החשיבות שרואה יו"ר רשות השידור, ד"ר אמיר גילת, בגיבוש קוד אתי מעודכן, הוא ביקש את אישור המליאה להקים ועדה מייעצת שתסייע למליאה במשימה זו. הוועדה הורכבה גם ממומחים חיצוניים ומחברי מליאה. כל החברים ידעו כי הדיונים שהם מקיימים יביאו לגיבוש המלצות למליאה, שכן אישור הקוד האתי הוא בסמכות המליאה. לאחר כמה דיווחים מעמיקים וממצים, החליטה המליאה באופן דמוקרטי לחלוטין לדחות את ההמלצות, ואין לכך כל קשר עם הצורך בעדכון קוד נקדי. בימים אלה שוקדת הנהלת הרשות על עדכונו. מליאת הרשות הקצתה להנהלה 60 יום להשלמת העדכון". סרטון הווידיאו: יו"ר ועדת האתיקה ברשות השידור, השופטת (בדימוס) בלהה כהנא, נושאת דברים במסגרת כנס הרדיו "FM+", שנערך בבית-הספר לתקשורת של המרכז הבינתחומי בהרצליה. 5.3.13 (צילום פוינט 2 פוינט - וידיומית).
article 83: 
סכם את המאמר הבא במשפט אחד. 
חול המועד. חצי המדינה בחו"ל, החצי שנשאר כאן משתדל להעביר את הזמן בנעימים עם המשפחה, בין האירועים הפסטיבליים ומזג האוויר הבלתי נסבל, רחוק ככל האפשר מהחדשות. הרייטינג של החדשות יורד, ואפילו ידיעות על סקנדל ריגול חדש באמריקה, ולהבדיל, על משא-ומתן עם סוריה ועם חמאס, לא מצליחות להטריד את המנוחה. זו כנראה הסיבה שסיפור תקשורתי אחד חמק מן העין ולא זכה לתשומת הלב הראויה. לא הסיפור של ריצרד קווסט, הכתב הכלכלי האקסצנטרי במיוחד של סי.אן.אן שנתפס בנסיבות תמוהות ביותר בסנטרל פארק, עירום ועמוס חפצי מין, והדבר היחיד שהוא יכול לומר להגנתו היה שהוא לא ידע שאסור להסתובב בחלק זה של הפארק בשעת לילה מאוחרת; אלא תחקיר של ה"ניו-יורק טיימס" שחקר ומצא שבמהלך "המלחמה על הטרור" גייס הפנטגון כמה מהפרשנים המובילים שמילאו את שידורי הרשתות הגדולות, נתן להם מיני צופרים כמו תדריכים אישיים, טיולים מסובסדים וגישה למסמכים מסווגים, כדי שהפרשנויות שלהם יהיו אוהדות יותר לממשל. אכן, סנסציה גדולה. פרשנים מובילים לענייני צבא, בדרך כלל כאלה שהתואר "בדימ" או "במיל" מלווה את שמם, זוכים לתדרוכים ולשיחות עם יודעי דבר, לגישה לחומרים מסווגים, ואחר-כך מתייצבים באולפנים וברמז של חיוך בקצות השפתיים מודיעים, שהם כרגע דיברו עם מי שצריך, והם יודעים שכך וכך, וכל מי שחושב אחרת, טועה, ומה שחמור מכך, מטעה ומוליך שולל. ומסקנתם הנחרצת היא, שבמצב הנוכחי, שלא הכל הכי-הכי, צריך לתקוף ולחסל ולהשמיד ולרוצץ בכל מחיר, לא להסס ולא לברבר. ובקיצור, תנו לצבא לנצח, בלי בג"ץ ובלי בצלם. ומוסיף ה"ניו-יורק טיימס" באותו "תחקיר מקיף": "כוונת הממשל היתה להפוך את הפרשנים הצבאים לסוסים טרויאניים – כלים שנועדו לעצב את כיסוי המלחמה בטרור בערוצי הטלוויזיה והרדיו". וגנרל אמריקאי בדימוס שעבד כפרשן ברשת פוקס הודה: "ממשל בוש נהג כאילו רצה לתקוע יד בגב שלנו כדי להזיז לנו את הפה". למען האמת, קשה לדעת מה מביך יותר, הסיפור עצמו או הרצינות התהומית שבה "חושף" העיתון המכובד את המציאות הזאת. וכי מה חשבו כל גופי התקשורת שגייסו את הגנרלים בדימוס לאולפניהם ולטוריהם? בזכות מה גייסו אותם, בזכות שפתם העשירה ועולם הדימויים המרשים שלהם? בזכות תפיסת עולם עצמאית המסוגלת לראות את התמונה כולה והיכולת להנהיר אותה לציבור? אילו הביאו, למשל, אשה, אזרחית, פרופסורית להיסטוריה שחקרה מלחמות ומשברים בינלאומיים, או חוקרת אסלאם, או מי שעוסקת בחקר דפוסי ההתנהגות של הציבור – גברים, נשים, ילדים – במצבי לחץ מתמשכים והשפעת הטרור על חיי משפחה וקהילה, האם היא היתה זוכה לאותה הילת סמכותיות שלה זוכה כל גנרל חמור סבר שמתהדר בדלות לשונו ועושה אותה לדגל שהוא מניף כנגד "אנשי הרוח החתרנים, הלא פטריוטים" למיניהם? הם הביאו את הגנרלים בדימוס הללו דווקא בגלל הגישה הישירה שהם נהנים ממנה – גם לאחר פרישתם – למקורות הכוח והידיעות. וכי מה חשבו, שהם ינצלו את המקורות הללו, שאך לפני זמן קצר היו עצם מעצמותיהם, וייצאו נגדם? מה, הם לא קוראים עיתונים ישראליים ולא צופים בחדשות מהארץ? העיתונות האמריקאית נחשבת, ולא בלי סיבה, לנושאת הדגל של העיתונות החופשית, העצמאית, שלא עושה חשבון. וודוורד וברנסטיין כבר אמרנו? אבל לא במה שנוגע ל"אינטרסים הלאומיים החשובים באמת". כבר נאמר ונכתב לא מעט על כך שאת כל הדיווחים על פיגועי 11 בספטמבר הצליחה התקשורת האמריקאית כולה, בלי יוצא מן הכלל, להעביר בלי לצלם ולו טיפת דם אחת או קצה אלונקה ועליה גופה שחולצה מבין ההריסות – אפילו מפוקסלת ומטושטשת כראוי כדי לשמור על כבוד המת. היא מיהרה להכתיר את כל הצעדים שננקטו לאחר הפיגועים בלא אבחנה בתואר "המלחמה בטרור", סיסמה שכבר בה טבועה השקפת עולם מגובשת מאוד, בלי לפצות פה ולצפצף. ונדמה שהיא אפילו לא זקוקה לתדריכים מיוחדים לשם כך. רק מאוחר יותר, הרבה יותר, החלה להציץ פנימה ולחקור – אולי בכל זאת לא הכל כפי שאומרים. ומרגע שהחלו העיתונים בכך, איש לא יכול עוד לעצור בעדם. ולראיה, הביקורת מקיר לקיר כמעט על המלחמה בעיראק (על עצם המלחמה ועל מהלכיה והתנהלותה), הדיווחים על המתרחש בכלא גואנטנמו, ופרס פוליצר שהוענק ל"וושינגטון פוסט" על סדרת כתבות על הטיפול הניתן לחיילים הפצועים בעיראק. רשת פוקס ועשרות ערוצי הרדיו הימניים הרפובליקאיים ממשיכים להניף ברמה את דגל הפטריוטיזם המזויף ולתקוף את כל האחרים, אבל כמה אפשר כבר להתרגש מהם? לכל היותר יאמרו שהם לא פטריוטים. וגם זה נשמע מוכר.
article 84: 
סכם את המאמר הבא במשפט אחד. 
חברות שבשליטת נוחי דנקנר שינו באורח בולט את דפוסי הפרסום שלהן ב"מעריב" ובאתר nrg מאז מכר דנקנר את השליטה בעיתון ובאתר לשלמה בן-צבי. דנקנר, השולט בתאגיד אי.די.בי, נתון אמנם בקשיים פיננסיים המאיימים על המשך החזקתו בתאגיד, אולם נהנה עדיין משליטה בחברות בעלות תקציבי פרסום מהמשמעותיים במשק הישראלי. בתקופה שבה שלט תאגיד אי.די.בי ב"מעריב", נהנו העיתון והאתר מתקציבי פרסום של חברות שבשליטת התאגיד, ובהן שופרסל, סלקום, כלל-ביטוח וישראייר. אולם לאחר העברת השליטה ב"מעריב" לבן-צבי ולחברת אחוזת-הירש בע"מ, ירד היקף הפרסום של החברות הללו עד כמעט לאפס. על-פי הערכת גורמים בשוק התקשורת, "מעריב" איבד כתוצאה מהמהלך של אי.די.בי מיליוני שקלים בשנה. היקף הפרסום ב"מעריב" של חברת שופרסל לבדה עמד, על-פי הערכת הגורמים, על 5-4 מיליון שקל בשנה. באי.די.בי מכחישים בתגובה כי מתקיים חרם מודעות על העיתון שהיה בבעלותם, ומוסיפים כי מאז שהסתלק דנקנר מהעיתון פורסמו מודעות של חברות בקבוצה בלפחות 24 תאריכים שונים, עד ל-23 בינואר 2013. אלא שמאז שדנקנר הסתלק מ"מעריב" עברו כבר כ-100 ימים. כמו כן דוברת הקבוצה לא טענה לפרסומי מודעות כלשהן בפברואר. בדיקה של כל עמודי "מעריב" מאז יום ראשון ה-3 בפברואר 2013 ועד היום, ה-20 בחודש, מעלה כי הודפסה רק מודעה אחת של סלקום, ביום חמישי שעבר, על פני עמוד שלם בקונטרס החדשות. ב"מעריב" לא פורסמה כל מודעה לרשת שופרסל בתקופה זו. המודעה מטעם סלקום פורסמה בחמישי שעבר גם ב"ידיעות אחרונות", אולם נוסף לכך פורסמו בתקופה המקבילה מודעות לרשת שופרסל על פני עוד 13 עמודים שלמים של העיתון ומוספיו (לא כולל "כלכליסט"). ב"ישראל היום" לא פורסמה המודעה לסלקום, אולם בתקופה המקבילה פורסמו מודעות לשופרסל על פני 9 עמודים שלמים. אם אכן הוחלט באי.די.בי להפסיק לפרסם בקבוצת "מעריב", הדבר מעלה שאלות קשות על כשרות שיקול הדעת של הדירקטוריונים בחברות האם והבת של התאגיד - אם בהחלטה שלא לפרסם בעת הנוכחית, אם בהחלטה שכן לפרסם בעת השליטה ב"מעריב" ואם בשתי ההחלטות גם יחד. הנהלת שופרסל, כמו חברות אחרות, מחויבת לטובת החברה והמשקיעים ואינה אמורה לפעול על-פי שיקולים זרים. במקרה הנוכחי קשה להבין את התנהלות החברות, המנוגדת, לכאורה, להיגיון עסקי. אפשרות אחת היא שהפרסום ב"מעריב" בתקופה שבה היה בשליטת אי.די.בי ודנקנר לא היה מוצדק מבחינה עסקית ונבע מהבעלות על כלי התקשורת. אם כך הדבר, הרי שמדובר בדרך עקיפה להזרמת כספים לעיתון, מעבר להזרמת הכספים הישירה של התאגיד ל"מעריב". אם כך הדבר, הרי שמבחינת החברות המפרסמות עצמן, מסעות הפרסום בעבר היו בזבוז כספים שלא לצורך. אפשרות אחרת היא שהפרסום בעבר היה מוצדק, שכן "מעריב" ואתרו עדיין זוכים לחשיפה שאינה ניתנת לביטול, ועל כן הפסקת הפרסום בעיתון ובאתר מאז העברת הבעלות מנוגדת להיגיון עסקי ומונעת ממניעים זרים (החשיפה לעיתון ירדה מעט בסקר TGI האחרון, אך אתר nrg עלה לאחרונה בשיעור החשיפה שלו במידה משמעותית). מכל מקום, קשה להאמין שיד המקרה הביאה לשינוי. בעבר טען מו"ל "הארץ" עמוס שוקן כי חברות בשליטת תאגיד אי.די.בי ובנק הפועלים (בתקופה שהבנק נוהל על-ידי בן דודו של נוחי דנקנר, דני דנקנר) הטילו חרם מודעות על העיתון כנקמה על סיקור שלילי של עסקיהם. בדיקה שנערכה עבור אתר זה העלתה כי יש דברים בגו. חברת סלקום הכחישה בזמנו כל שיקול זר בהחלטותיה לפרסם או לא לפרסם ב"הארץ". ב"מעריב" סירבו להגיב. משופרסל נמסר: "לא הופסקה שום פעילות פרסומית במעריב ואין כל שינוי במדיניות הפרסום שלנו".
article 85: 
סכם את המאמר הבא במשפט אחד. 
נולד ב-9 ביולי 1944 בחיפה, לשרגא ושושנה. בשנים 1950–1962 למד בבית-הספר הריאלי בעיר. בשנים 1954–1962 שירת בחיל המודיעין, וחזר לשרת בו בשנים 1967–1969. בשנים 1964–1967 למד לתואר ראשון בשפה ובספרות ערביות ובהיסטוריה של המזרח התיכון באוניברסיטה העברית בירושלים. בשנים 1971–1976 למד לתואר שני ושלישי במדעי המזרח ובלשנות באוניברסיטת ברקלי בקליפורניה. עבודת הדוקטורט שלו עסקה בניתוח סוציו-בלשני של הניב הערבי המדובר בעזה. בתקפות שהותו בארה"ב השתתף באופן קבוע בפאנל בתוכנית World Press ב-PBS (1971–1975). ב-1976 חזר ארצה והחל לערוך ולהגיש את "יומן השבוע" בקול-ישראל ולשמש קריין חדשות. ב-1980 התמנה ליועץ התקשורת הראשון בשגרירות ישראל בקהיר. כעבור שנה החל לעבוד בקול-ישראל ככתב ופרשן לענייני ערבים. ב-1991 עזב את הרדיו והצטרף לעיתון "חדשות", שם היה כתב ופרשן לענייני ערבים עד 1993. באותן שנים שימש באותו תפקיד גם בערוץ 2 הנסיוני, שם גם הגיש את מהדורת החדשות "שמונה בערב". באותה תקופה היה גם יועצו של הנשיא עזר ויצמן, עד שהצטרף ב-1993 לחברת החדשות של ערוץ 2, שזה עתה הוקמה. בשנים 1993–2001 עבד בחברת החדשות כפרשן וכתב לענייני ערבים, ואחר-כך כתב, ערך והגיש במהדורת שישי של חדשות ערוץ 2, "אולפן שישי". ב-2008 עזב את משרת המגיש ועבר לדווח מוושינגטון. בעבודתו העיתונאית עוסק בעיקר בעולם הערבי. בין היתר סיקר ופירש את תהליך השלום עם מצרים, תהליך השלום עם ירדן, המגעים השונים עם הפלסטינים, מלחמת המפרץ ומלחמות לבנון הראשונה והשנייה. ריאיין מנהיגים ערבים שונים, וביניהם נשיאי מצרים סאדאת ומובראכ, מלך ירדן חוסיין ויו"ר הרשות הפלסטינית יאסר ערפאת. ב-4 בנובמבר 1995 דיווח משערי בית-החולים שאליו הובא ראש הממשלה יצחק רבין לאחר שנורה בידי מתנקש. לאחר שבישר על כך שרבין נפטר, אמר: "הרבה שנים אני במקצוע הזה, התקשורת, מעולם לא תיארתי לעצמי שאני אהיה זה שאבשר על כך". ב-2007 אמר העיתונאי נחום ברנע על רגע זה: "אהרן ברנע בכה, ועשה את ערוץ 2 לערוץ המוביל במדינה". ואכן, מנקודת זמן זו נטלו חדשות ערוץ 2 את ההובלה בסקרי הפופולריות מחדשות הערוץ הראשון. לימד לשון ערבית באוניברסיטת תל-אביב ולשון ערבית ועברית באוניברסיטה של קליפורניה. לימד גם בבית-הספר לתקשורת ועיתונות כותרת. גרוש ואב לשני ילדים, רעות ואור. "ללכת שבי", עם עמליה-ארגמן ברנע, מפגש עם צלאח תעאמרי, בכיר שבויי אש"ף שנתפס בידי ישראל במלחמת לבנון הראשונה, ואשתו דינה, מי שהיתה אשתו הראשונה של המלך חוסיין. הוצאת ידיעות-אחרונות, 1976. הספר תורגם לאנגלית וגרמנית ויצא לאור בניו-יורק, לונדון וגרמניה. כמו כן תורגם לערבית בישראל.
article 86: 
סכם את המאמר הבא במשפט אחד. 
אנשים בכירים בליכוד, המתנגדים לתוכנית ההינתקות של אריאל שרון, תהו בשבועיים האחרונים עד כמה היתה התקשורת הישראלית ממררת את חייו לו, בנסיבות הקיימות, היה מחליט לא על נסיגה מרצועת עזה אלא על סיפוח מעלה-אדומים. רצו לומר, התקשורת מתעלמת מעננת החשדות הפליליים המרחפת מעל ראשו של שרון, ואינה כופרת בסמכותו המוסרית לקבל במצב זה הכרעות לאומיות גורליות, ובכך מוכיחה את הטענה ש"התקשורת שמאלנית" ומוטה בדיווחיה ובעמדותיה. התהייה במקומה ואין עליה תשובה משכנעת. העיתונות, מודפסת ואלקטרונית, עברה לסדר-היום על ההמלצה החמורה של פרקליטת המדינה להעמיד את שרון לדין על עבירות שוחד והפרת אמונים בגין המעורבות המיוחסת לו בעסקיו של הקבלן דוד אפל. היא אמנם דיווחה בהבלטה על טיוטת כתב-האישום שניסחה ארבל ועל ההתפתחויות שנבעו מכך, אבל את תפקידה השני - לגרות את הציבור לחשיבה, להציב לפניו דגם של התנהגות נאותה המצופה מראש הממשלה - היא הזניחה לחלוטין. העיתונאים, ברובם, נסחפו במהלך המדיני שחולל שרון, ובספין התקשורתי שיצרו עוזריו, והשכיחו את ממצאיה של חקירת המשטרה ואת המסקנה שהסיקה ממנה פרקליטת המדינה - שיש להעמיד את ראש הממשלה לדין. העיתונות התמסרה בקלות לטיעון שכל עוד לא הכריע היועץ המשפטי לממשלה בתיק, רשאי שרון להוסיף ולנהל את ענייני המדינה ללא מגבלה, ושכך ראוי לנהוג גם נוכח התיקים הנוספים הממתינים לו מעבר לפינה. זו עמדה נכונה במישור הפורמלי, אבל האם כך היתה התקשורת נוהגת לו שרון היה מחליט, בתקופה זו, על סיפוח שטחים? האם העיתונות, ברובה, לא היתה מרעישה שמים וארץ בנימוק שראש הממשלה איבד את מעמדו המוסרי לקבל החלטות הרות תוצאות, כל עוד לא בוררו עד תום החשדות והאישומים התלויים נגדו? גם האופן שבו סיקרה התקשורת בשבועיים האחרונים את מהלכיו של ראש הממשלה, החל מביקורו בוושינגטון, שבו החליף מכתבים והצהרות עם הנשיא בוש על תוכנית ההינתקות ומשמעותה, דרך צעדיו הפוליטיים להשגת רוב בממשלה, ועד למערכה שניהל למען תתקבל עמדתו במשאל - יצר עילה לטענה על הטיה, גם אם בלתי מודעת. התקשורת חיבקה את שרון על תוכנית ההינתקות, לא הציגה מספיק את פרצותיה וחולשותיה, ותארה במונחים של הישג מופלג את סיכומיו עם הנשיא בוש. אין הסבר להיסחפותם של רוב העיתונאים אחר תוכנית ההינתקות לבד מהטייתם האידיאולוגית. בכך שיחקה העיתונות לידיהם של מבקריה, הטוענים שהיא "שמאלנית" ושעמדותיה האידיאולוגיות קובעות את גישתה המקצועית. זהו הגיליון ה-50 של "העין השביעית". בינואר 96’, בגיליון הראשון, הבענו תקווה שכתב-העת יהיה מקום מפגש מעניין בין עיתונאים לבין עצמם ובינם לבין מושאי סיקורם. המאמץ הזה יימשך גם להבא. גיליון 50, מאי 2004
article 87: 
סכם את המאמר הבא במשפט אחד. 
העיתונאית ליטל שמש, מגישה בערוץ 14, קיבלה 10,000 שקל כדי להצטלם לסרטונים של משרד ההסברה בראשות גלית דיסטל-אטבריאן. הסרטונים הופקו לקראת קיץ 2023 והיו מהיוזמות הלא-רבות שהמשרד הכושל הצליח לממש בזמן הקצר שבו עמדה בראשו דיסטל-אטבריאן: שני מונולוגים קצרים בשפה האנגלית שבאחד מהם נזפה שמש בעיתונות הזרה בעקבות מקרים של סיקור מעוות של מתקפות טרור פלסטיניות, ובאחר מתחה ביקורת על המוזיקאי רוגר ווטרס. במשרד ההסברה סירבו עד כה למסור כמה כסף קיבלה שמש עבור השתתפותה בסרטונים. הסכום נחשף כעת בזכות עתירה מינהלית שהגישה עמותת "הצלחה" נגד משרד ראש הממשלה והשרה לשעבר, לאחר שלא השיבו לבקשת חופש מידע ובכך עברו על הוראות חוק חופש המידע. המסמכים שנמסרו בעקבות העתירה כוללים את יומני הפגישות של השרה לשעבר ונתונים לגבי התקשרויות שערך המשרד עם גורמים חיצוניים. עולה מהם שדיסטל-אטבריאן שכרה את שמש בלי לערוך מכרז, ימים אחדים לאחר שקיימה עמה פגישה אישית. האפקט התקשורתי של הסרטונים לא היה בהכרח המסר ההסברתי: הוא עורר עיסוק ביקורתי בנכונות של עיתונאית להפר כללי אתיקה בסיסיים ולהפוך לפרזנטורית של משרד ממשלתי. בטור שפורסם באתרים "העין השביעית" ו"המקום הכי חם בגיהנום" הזכירה גלית הראלי את עברן המשותף של שמש ודיסטל-אטבריאן כמי שעבדו שכם אל שכם בערוץ 14 (בתקופה שבה כונה "ערוץ 20"), וציטטה רצף של סופרלטיבים הדדיים שהמטירו זו על זו במשדר שהגישו יחד: דיסטל-אטבריאן כינתה את שמש "יאחתי" (אחותי), ושמש בתגובה אמרה שהיא "מעריצה" ו"מעריכה" את שותפתה להנחיה, שהיא "אחת המבריקות, המוכשרות". "התחושות הדדיות", סיכמה דיסטל-אטבריאן. משרד ההסברה היה אחד משורה של לקוחות שרכשו את שירותיה של ליטל שמש בשנים האחרונות. ב"מקום הכי חם בגיהנום" הובאה רשימה של גופים ששילמו לעיתונאית ערוץ 14 עבור הנחיית אירועים, בהם כמה וכמה גופים ממשלתיים: משרד החינוך, משרד העלייה והקליטה, משרד התרבות, משטרת ישראל וצה"ל. התופעה של עיתונאים שמקבלים כסף עבור הנחיית טקסים ואירועים אינה חדשה, והיא נפוצה גם אצל גופי תקשורת ותיקים ומבוססים הרבה יותר מערוץ 14 – כולל חדשות 12, גוף החדשות החזק והמשפיע במדינה. במשך שנים, עיתונאים מוכרים אף קיבלו כסף כדי לשדר תעמולה ממשלתית סמויה שהוצגה כתוכן טלוויזיוני רגיל, ולעתים אף הוכרה כ"סוגה עילית" במסגרת מחויבויות התוכן של גופי השידור. תופעה זו נפסקה כמעט לגמרי בעקבות עתירה לבג"ץ שהתבססה על סדרת חשיפות של "העין השביעית". ליטל שמש היתה מוכנה לקחת צעד נוסף קדימה ולמכור את שמה, קולה ופרצופה עבור תשדירים רשמיים של גוף ממשלתי – ובלי להעמיד פנים שמדובר בתוכן עיתונאי. על רקע זה עולה שאלה מתבקשת: האם עיתונאית שמחלטרת בתעמולה ממשלתית היא הדמות המתאימה ביותר למתיחת ביקורת על הסטנדרטים המקצועיים של העיתונות הזרה, כפי שעשתה שמש באחד הסרטונים? שמש בחרה לא להשיב לשאלה הזאת או להתייחס בדרך כלשהי להתקשרות עם משרד ההסברה. "אתה מכיר מגיש בישראל שלא מנחה טקסים? כי אני לא", מסרה בתגובה לפניית "העין השביעית". השרה לשעבר דיסטל-אטבריאן, שמכהנת כיום כחברת-כנסת מטעם הליכוד, ביקשה להדגיש בשיחה עמה שהיא לא חברה אישית של שמש. "אנחנו מעולם לא הרמנו טלפון של מה-מי-מו ומה שלומך. מעולם", אמרה דיסטל-אטבריאן בשיחה עם "העין השביעית". "ליטל יש לה אנגלית מצוינת, יש לה נראות מצוינת, היא מעבירה מסרים יפהפה. והיא גם מקצועית". הח"כית הוסיפה שאינה זוכרת שאי פעם הגישה תוכנית משותפת עם שמש, וציינה שהתכוונה גם לשכור את שירותיה של במאית "שמאלנית", כהגדרתה, שעבדה איתה בעבר בתאגיד השידור הישראלי – התקשרות שאכן מופיעה במסמכי המשרד, אך בסופו של דבר לא יצאה לפועל עקב סגירתו בטרם עת. לדברי דיסטל-אטבריאן, היא בחרה בשמש כפרזנטורית משום שהייעוץ המשפטי לא אישר לה להופיע בסרטונים בעצמה. "היועצת המשפטית לא אישרה לי לעשות הסברה", היא טוענת. "היא לא אישרה לי לעמוד מול מצלמה ולדבר הסברה, ואני רציתי לעשות את זה. זה הסיפור. אבל זה סיפור שלא תיגעו בו. וזה פאקינג סיפור – איפה המשילות". על בסיס הכללים שחלים על שרים, ברור למה לא הרשו לך – כי זה פרסום עצמי. זה לקחת כסף ציבורי ולהקצות אותו לפרסום עצמי של פוליטיקאי, שמרוויח מזה גם באופן אישי. "אני יכולה להבין כששרת תחבורה (מירי רגב; א"ב) רוצה לעמוד מול מצלמה ולדבר על רפורמות התחבורה. אבל הסברה היא התוכן, זה שונה פה". בתור מומחית הסברה את אמורה לדעת שכשמסר מגיע מנציג רשמי של ממשלה, זה הרבה פחות אפקטיבי מאשר כשמגיע אדם פרטי, או איש מקצוע לא פוליטי, ומשמיע את אותו מסר בדיוק. "האמת שזה לא נכון, כי היתה פעם אחת שכן אישרו לי את זה, וזה עורר הרבה יותר הדים, וזה הקפיץ את ה-BDS. מה שליטל שמש עשתה היה כמו פוּק בשלולית – לא עבד". 34246-10-23 בנתונים המלאים שנמסרו לעמותת "הצלחה" ניתן לעיין כאן
article 88: 
סכם את המאמר הבא במשפט אחד. 
זעם בתאגיד של עידן עופר, כיל, בעקבות ביטול השתתפותו של הסמנכ"ל הבכיר בפאנל יזמי אקלים, בכנס השנתי של המכון הישראלי לדמוקרטיה. בכיל טוענים שהמהלך אינו דמוקרטי ומהווה לא פחות מ"סתימת פיות". כנס "אלי הורביץ לכלכלה וחברה" שהתקיים בשבוע שבעבר נמשך כיומיים ואירח נבחרי ציבורי שונים, בהן השרה להגנת הסביבה תמר זנדברג (מרצ) ושרת האנרגיה קארין אלהרר (יש עתיד). המכון תכנן לשבץ את נציג החברה, הסמנכ"ל הבכיר נעם גולדשטיין, במושב סביבתי שבו משתתפות השרות, בפאנל לצד חברות שעוסקות באנרגיה מתחדשת והפחתת פליטות שעוסק ביזמות אקלים. אלא שאחרי הפרסום ב"שקוף", המכון חזר בו מהשיבוץ, יממה בלבד לפני יריית הפתיחה.  מעבר לאירוניה שבשיבוץ חברה מזהמת בשורה אחת עם חברות שכל יעודן הוא מיזמי אקלים, בכיל תכננו בפאנל להכשיר את פרויקט "סדום הירוקה", ולהציג אותו כפרויקט חיובי שהמפעל מקדם. המכתב ששלחו בכיל למכון הישראלי לדמוקרטיה, והגיע לידי "שקוף", חושף את תוכן הדברים המתוכננים: "השתתפותו (של גולדשטיין. י"ג) בפאנל העוסק ביזמות אקלים בשטח עולה בקנה אחד עם מעורבותו באחד מפרויקטי האנרגיה הירוקה הגדולים בארץ אם לא הגדול בהם", כתבו במכתב. "הפרויקט עתיר משאבים וזוכה להתעניינות חיובית מגורמי מקצוע וממשלות ברחבי העולם". אלא שתחקיר "שקוף" חשף כי המתווה הנוכחי של "סדום הירוקה" עלול לפגוע בסביבה באופן בלתי הפיך, וכן עלול לשמש פלטפורמה להפרת הסכמים מול המדינה בשווי מיליארדי שקלים.  למרות מאמצי כיל, המכון ביטל את השתתפות הסמנכ"ל. השינוי התקבל בכעס רב בחברה המזהמת: במכתב שהופנה גם למשרד להגנת הסביבה כתבו למכון כי הסיבה לביטול – חוסר תמיכת המשרד להגנת הסביבה בפרויקט "סדום הירוקה" – "תמוהה": "מתבקש לשאול האם המשרד להגנת הסביבה תומך בכל הפרויקטים של כל החברות המשתתפות בכנס?"  עוד הוסיפו כי "לצערנו, כשהדרה שכזו מגיעה מגוף שכולל את המילה דמוקרטיה בשמו שלו, האכזבה אף גבוהה יותר". בכיל סיימו את המכתב בטענות שהחברה היא המעסיק הגדול בנגב, "ובעצם הסתייגותכם מנציג החברה, למעשה הפכתם את אלפי עובדי החברה ללא לגיטימיים בעיניכם". המכתב מוען בין היתר גם ליושבי הראש של הכנס, פרופ קרנית פלוג ופרופ יוגין קנדל ולמנהלת הכנס, דפנה ניצן. זו האחרונה עבדה במשך כשני עשורים בהתאחדות התעשיינים, שם הכירו היטב את גולדשטיין, שכיהן בעבר בתפקידים שונים בהתאחדות. לפני כשש שנים ניצן הצטרפה למכון הישראלי לדמוקרטיה ובמכון מתגאים שהיא מובילה מטעמם ויחד עם הממשלה את פרויקט ההיערכות למשבר האקלים.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום לפני כשבועיים, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  מהמכון הישראלי לדמוקרטיה נמסר בתגובה: "ההתקפה האישית היא מכוערת ואינה מכבדת את תומכי שקוף. הטענות שעולות בכתבה הן מופרכות מיסודן, ואין ולא הייתה היכרות ארוכת שנים. "מזה כשש שנים דפנה אבירם ניצן משמשת כמנהלת מרכז ממשל וכלכלה במכון, אשר במסגרתו יזמה וקידמה את פרויקט ההיערכות למשבר האקלים, במטרה לגבש חזון למעבר לכלכלה דלת זיהום ומשגשגת עד 2050, תוך שיתוף פעולה רב-מגזרי וחוצה משרדים. הפרויקט, כמו כל תוצרי המכון, מבוסס על מחקר מהימן, עצמאי ומבוסס נתונים. כל ניסיון להציג אחרת את הדברים – הינו הכפשה ותו לא". 
article 89: 
סכם את המאמר הבא במשפט אחד. 
ארגון "פרטיות ישראל" הגיש למפלגת "יש עתיד" דרישה רשמית כי יחדול מאיסוף מידע על בוחרים ללא הסכמתם ואף ימחוק כל מידע שנאסף בדרך זו. את הדרישה העלו בארגון לאחר שחשפנו ב"שקוף" כי המפלגה הציבה למועמדים בקלפיות בתל אביב תנאי לקבלתם לעבודה, לפיו עליהם לשלוח את פרטיהם של 10 מצביעים פוטנציאליים. הם נדרשו לשלוח שמות מלאים, טלפונים, כתובות ותעודות זהות. איסוף כזה אינו חוקי – בשבוע שעבר הרשות להגנת הפרטיות הבהירה למפלגות כי הזנת פרטים של אזרחים ללא הסכמתם, בייחוד אודות תמיכה במפלגה כזו או אחרת, מהווה הפרה של החוק להגנת הפרטיות. ״מפלגות רבות בתקופת הבחירות הנוכחית נוהרות למידע על מצביעים ומבקשות לסמן כמה שיותר בוחרים פוטנציאליים כתומכיהן", אמרה עו״ד נעמה מטרסו קרפל, מנכ״לית "פרטיות ישראל".  "טוב ייעשו המפלגות אם יפעלו לקבלת הסכמה חופשית ומדעת מבעלי המידע, ולא יעודדו פעילים למסור מידע על קרובים. אנחנו קוראים לציבור הרחב להיות ערניים יותר לנושא של איסוף מידע על עמדות פוליטיות, ולא למסור מידע על חברים או קרובים, ללא שאלו הסכימו לכך, תוך שהם מבינים את ההשלכות של מסירת המידע״. במסרון ששלחו נציגי המפלגה לכ-200 מועמדים לעבודה בקלפיות צורף טופס למילוי פרטיהם האישיים של כ-10 אנשים נוספים – ללא חובת אישורם או ידיעתם. בהודעה הובטח כי הפרטים לא יועברו למפלגה אלא לצורך "שיחות המרצה ביום הבחירות". הבקשה חריגה בייחוד משום שלא מדובר בעבודת שטח בקמפיין "יש עתיד" אלא בהשגחה על טוהר הבחירות. הנרשמים פועלים בקלפיות על מנת לוודא שההליך מתבצע כראוי וכי אין הטיה בספירת הקולות. "יש עתיד" מצטרפת למפלגות כמו "ימינה" ו"הליכוד" שנכנסו למירוץ לאיסוף פרטיהם של תומכים ותומכות פוטנציאליים. הנזק הטמון באיסוף כזה כבר נחשף: לפני כשנה דלף לרשת פרטיהם של כ-6.5 מיליון בעלי זכות בחירה – יחד עם כתובתם, מספר הטלפון שלהם, כתובת הדוא"ל ומקום הצבעתם.  יתרה מזאת, המידע שדלף כלל פירוט אודות מצבו האישי והרפואי של אדם המעוניין בהסעה אל הקלפי. נראה שאין מניעה שזה יקרה שוב – גם לקראת הבחירות הקרובות בסיעת "ימינה" מתכננים לאפשר לסמן באפליקציית אלקטור אם אדם צריך הנגשה ואילו בסיעת "הליכוד" פתחו את השערים למידע לכל דורש. כעת גם "יש עתיד" אוספת מידע על אזרחים ללא הסכמתם המפורשת. מהמפלגה נמסר: "יש עתיד נוהגת רק על פי הקבוע בחוק". (איך זה משפיע עליך) יכול להיות שחברה רחוקה שלך רוצה לעבוד בקלפי ותיתן את הפרטים שלך בתמורה. אולי היא אפילו תשאל אותך לפני – אבל לא בטוח שתדעי מה המשמעות. מכאן, מספר הטלפון שלך הכתובת והנטיה הפוליטית יכולים להגיע לידיים זרות ואף להתפרסם ברבים ולשמש גורמים בעלי אינטרסים. (מה עושים כדי שיתוקן) שלחו למפלגות מייל עם בקשה לדעת איזה מידע הן מחזיקות אודותיכם – הן מחויבות לענות על פי "זכות העיון". תוכלו לעשות זאת בקלות באמצעות הטפסים לדוגמה שנמצאים כאן ורשימת כתובות המייל של נציגי המפלגות – בקישור הזה. יחד נוכל לאותת להם שהנושא חשוב לאזרחים ואזרחיות רבים, שמעוניינים לדעת איזה מידע נאסף עליהם. 
article 90: 
סכם את המאמר הבא במשפט אחד. 
רשות השידור במתכונתה הקיימת היא ארגון בלתי ניתן לניהול תקין. לאורך השנים נערמו בה עיוותים ועקמומיות והשתרשו מושגים בוטים של חוסר תקינות, עד שהיתה לארגון שאין עוד דרך לשנותו. אלו הן עובדות שרק היכולת להכיר בקיומן עשויה לספק קצה חוט לתוכניות מרחיקות הלכת לספק למדינת ישראל הדמוקרטית רדיו וטלוויזיה ציבוריים איכותיים ונקיים ללא רבב. איך בכל זאת ניתן לשמור על הארגון הזה, אפילו במצבו הבלתי נסבל הנוכחי? התשובה צריכה להיות: אנשי המקצוע. לפחות בתחום הזה, המקצועי, ידעו שם לשמור על רמה סבירה. סבירה, לא יותר. אלא שכאן מסתיימת לה הדרך. אני קורא באדיקות את פרטי ההתכתשות המשפטית בין אגודת העיתונאים בתל-אביב לבין האנשים שהם הדרג המנהל, נותן הטון, המנווט, ברשות השידור. עוקב - ומתקרב בצעדי ענק לתחושה של "הרמת ידיים". התפתח שם קרב עקוב מדם ממש על "שמם הטוב" של עיתונאים כמו זליג רבינוביץ, יוני בן-מנחם ומשה נסטלבאום. סוללת עורכי-הדין שמייצגים אותם (אגב, כמה זה עולה? ומי המממן?) מציפה את בית-המשפט בהצהרות, כתבי הגנה, כתבי אישום, שאלות, תשובות, בקיצור מיליוני מלים וטונות של נייר. רק מהניירת וממעגל המשתתפים במחזה המביש הזה האזרח עוד עלול להשתכנע שהמדובר באושיות ניהול והנהגה מקצועית. אנשים שבלעדיהם המעט שעוד נשאר יקרוס ויתמוטט. האזרח המבולבל קורא את כתבי זליג, יוני ומשה וחושב לעצמו, אלה הם שומרי הסף שלי בשידור שאני הבעלים שלו - השידור הציבורי. אלה האנשים שמופקדים על החובה לדווח דיווחי אמת. אלה בעלי הסמכות להתייצב מול אנשי המקצוע ולתבוע מהם יושר והגינות. אלה האנשים שכל מרצם מוקדש לעבודה המקצועית בתחומי הרדיו והטלוויזיה. אנשי מקצוע מהמעלה הראשונה שאין שום גורם בעולם שיפר את חלוקת הקשב שלהם (אמנע מהערות על רמת הנאמר שם בניירות. אמנע מנקיטת עמדה על רמת הארגומנטציה של האנשים הללו). אלא אם... אלא אם כל פרטי הפרטים, כל העובדות, כל המסמכים, שאגודת העיתונאים התל-אביבית מניחה בפני בית-המשפט הם שקריים, מעוותים, לא היו ולא נבראו ומפתחים תשתית נוראה ומסוכנת של עוולה. יכול להיות ש"נטפלים" אל האנשים הללו? אם כך הם פני הדברים, נירתם כולנו לעמוד כחומה בצורה כדי להחזיר לזליג, יוני ומשה את היכולת להתמקד בעבודתם המקצועית הכה חשובה. יש שם מישהו שמסוגל לעשות סוף לסאגה הזו? מנשה רז היה עיתונאי בכיר ברשות השידור
article 91: 
סכם את המאמר הבא במשפט אחד. 
זה תקופה ארוכה שהתקשורת הישראלית משתנה. גופים חדשים רבים התווספו לתחום התקשורתי, שהלך והתמסחר. יחד עם ריבוי הגופים – רבו גם האינטרסים. "העין השביעית" מגיש לקוראיו תרשים זה כדי שישמש מפה לארץ הלא־מספיק ידועה עדיין של התקשורת במדינת ישראל. התרשים מאפשר לזהות את הבעלויות הצולבות של בעלי הון על כלי תקשורת בארץ ובעולם, את האינטרסים הצולבים של בעלי הון המחזיקים בגופי תקשורת מחד ובחברות מסחריות מאידך, ואת הריכוזיות השולטת בשוק התקשורת – כמו גם במשק הישראלי כולו. שלל הצורות והקווים שיוצרים את התרשים אינם באים לבקר, או אפילו לפרש, את התקשורת הישראלית, אלא לשמש כלי עזר לכל אחד מצרכניה כדי שיוכל ליצור לעצמו תמונת מצב מושכלת על המתרחש בה, להביט בה בצורה שקופה יותר, אמיתית יותר. להורדת המפה כקובץ PDF / להורדת המפה כקובץ JPG גיליון 65, נובמבר 2006
article 92: 
סכם את המאמר הבא במשפט אחד. 
דובר צה"ל דניאל הגרי קיים הבוקר תדרוך לתקשורת, בו התייחס באופן מפורט ונרחב לפיצוץ הקטלני בבית החולים בעזה שאירע אמש בסביבות השעה 18:00. הדובר הציג במהלך התדרוך, שהתקיים באנגלית וכלל שאלות, פרטים שונים מתוך הבדיקות שבוצעו על ידי צה"ל בקשר לסיבות שהובילו לפיצוץ עתיר הנפגעים. הדובר הקריא בתרגום לאנגלית מתוך תמלול ההקלטה וכן הראה מפה של שיגורים כושלים של החמאס והגיהאד האיסלאמי שאירעו מאז תחילת המלחמה. במהלך התדרוך נשאל דובר צה"ל על ידי נציגי התקשורת הזרה האם יאפשרו כניסת עיתונאים לעזה (בפרט בהקשר של אירוע הפיצוץ בבית החולים) ומסר כי כרגע ישנם, ככל הידוע, מספר עיתונאים ברצועה. עוד אמר כי החמאס סגר את האיזור ואינו מאפשר גישה, אך הציע לתקשורת הזרה להגיע לאיזור ולאסוף ראיות בשטח בקשר לסיבת הפיצוץ. לשאלת "העין השביעית" נמסר כי לא תתאפשר בשלב זה כניסת עיתונאים זרים או ישראלים לרצועה, מהצד הישראלי – גם אם יבקשו לעשות זאת על אחריותם. בסמוך להצהרת הדובר, לתדרוך שמסר ולשאלות שנשאלו, הופצו לכתבים חומרים שונים הנוגעים לאירוע ולבחינתו. כך למשל נשלחו לעיתונאים תמלול הצהרת הדובר, תמלול והקלטת השיחה שיורטה ועסקה בשיגור הכושל שביצע ארגון הטרור הגיהאד האיסלאמי על בית החולים. עוד צורפו סיכום של ניתוח ויזואלי של תחקיר חיל האוויר ותצלום מתוך מערכת זיהוי השיגורים הצה"לית. עם זאת, מסמך התחקיר הצה"לי עצמו או חלקים ממנו, לא נמסרו ולשאלת "העין השביעית" הובהר כי לא יימסר. "כלי תקשורת רבים דיווחו מיד את הטענות חסרות הבסיס של ארגון הטרור חמאס. אלו היו שקרים שהוא הפיץ", מסר הדובר, "ארצה להבהיר: זה בלתי אפשרי לדעת מהר כל כך מה קרה, כפי שחמאס טענו שידעו. זה היה צריך להיות דגל אדום ראשוני בשבילכם". כלי תקשורת רבים אכן מיהרו לדווח על טענות החמאס, ונקלעו למבוכה בעקבות טענות צה"ל. כך למשל ה"ניו יורק טיימס" דיווח בבוקר כי "תקיפה ישראלית של בית חולים הרגה מאות, לטענת הפלסטינים". בצהריים דיווח כי "הישראלים והפלסטינים מאשימים זה את זה בפיצוץ בבית החולים" ובהמשך דיווח על "מאות הרוגים בפיצוץ בבית החולים" וכי "אף אחת מטענות הצדדים לא ניתנת לאימות מיידי בשלב זה". עוד קודם לפיצוץ בבית החולים התגלעה מחלוקת סביב פיצוץ ברחוב סלאח א-דין, אחד מנתיבי הפינוי של תושבים עזתים לדרום הרצועה. בעוד בחמאס האשימו את ישראל בהפצצת שיירה אזרחית וטענו ל-70 הרוגים, גולשים שניתחו את צילום התקרית קבעו כי מדובר בפצצה שהוטמנה בקרקע, ככל הנראה על-ידי חמאס המעוניין למנוע את הפינוי. במקרה זה, העימות התרחש ברשתות החברתיות, שכן התקשורת הישראלית, וככל הנראה גם הגורמים הרשמיים, לא התייחסו לאירוע בהרחבה – או בכלל. 
article 93: 
סכם את המאמר הבא במשפט אחד. 
בשבוע שעבר התפרסם באתר ynet ראיון שערך בוושינגטון הכתב הבכיר אטילה שומפלבי עם אשת העסקים קרלי פיורינה, לשעבר מנכ"ל חברת הענק HP. הראיון פורסם במדור הכלכלה של ynet ונראה כתוכן מערכתי לכל דבר, אך בפועל נעשה בעקבות יוזמה של מחלקת השיווק במרכז ללימודים אקדמיים ותוך שיתוף פעולה עימה. על אף שהראיון עוסק בקריירה ועסקים, מי שהוטס לוושינגטון וביצע אותו אינו כתב חינוך או כלכלה, אלא כתב פוליטי-מדיני; על אף שלאשת העסקים ניסיון נרחב ודעות מגובשות בשלל תחומים, הראיון התמקד בנושא הקריירה ובשאלה כיצד להתקדם בעולם העסקים; וחרף העובדה שכהונתה ב-HP היתה שנויה במחלוקת (הוכרחה להתפטר על-ידי דירקטוריון החברה, כיכבה ברשימות עיתונאיות של "המנכ"לים הגרועים אי-פעם" וכשלה גם בניסיון לפתח קריירה פוליטית), היא מוצגת לגולשי ynet כ"גורו עסקית" בעלת "הישגים עסקיים יוצאי דופן". בגוף הכתבה טמון רמז לטבעו האמיתי של הראיון. באחד המשפטים בפסקה הפותחת נכתב כי הראיון הוענק "ל-ynet בשיתוף המרכז ללימודים אקדמיים". רמז נוסף אפשר למצוא במודעות הענק למכללה שמעטרות את עמוד ynet שבו מופיע הראיון, ומקדמות אף הן את העצות העסקיות שהעניקה פיורינה לתלמידי המכללה. זאת ועוד, בערוץ היוטיוב של המכללה הפרטית מופיעה גרסה ארוכה יותר של הראיון. בעוד שהראיון ב-ynet נפתח בדברי הקדמה וברכה מפי שומפלבי לגולשי האתר, הגרסה שבערוץ המכללה הנפתחת בדברי ברכה שהקליט העיתונאי במיוחד עבור תלמידי המרכז ללימודים אקדמיים. לדברי שמואל רוזנבלום, דובר המרכז ללימודים אקדמיים, מדובר בראיון ראשון מני כמה שמתוכננים במסגרת שיתוף הפעולה עם ynet, שיתוף פעולה שנוצר ביוזמת המכללה. רוזנבלום מסביר כי למכללה יש רצון להעניק לסטודנטים שלה, מעבר למחויבות האקדמית לפי דרישות המל"ג, גם הצצות לעולם העסקים המעשי. במסגרת זו עלה הרעיון לאפשר להם לקבל עצות מעשיות מאנשי עסקים בולטים (אגב, השאלה הראשונה של שומפלבי היא אם לבחור ב"כסף קל" או בלימודים אקדמיים). נראה, אם כן, שלפנינו דוגמה נוספת לאופן שבו אתר ynet תחת העורך הראשי ערן טיפנברון מאפשר לגורמים מסחריים לחדור אל המערכת. מה שנחזה כראיון עיתונאי עם אשת עסקים מתפקד במקביל גם כפרסומת למכללה פרטית. "אנשים נוטים להתחלק לשניים: יש אנשים שרואים מגבלות בכל מצב ויש אנשים שרואים אפשרויות בכל מצב. והאנשים שרואים אפשרויות במצבים, דבר שבא בדרך כלל עם אופטימיות ונמרצות, הם ישיגו יותר", אמרה פיורינה לשומפלבי בתחילת הראיון. "בכל עבודה שאתה מקבל, יהיו אילוצים ומגבלות ויש אנשים שיסתכלו על עבודה מסוימת ויגידו, אני לא יכול לעשות את זה, אף אחד לא נותן לי לעשות את זה, ויש אנשים אחרים אומרים, אבל אני כן אוכל לעשות את זה, ואני יכולה לנסות את זה [...]". גם מערכות חדשות ועיתונאים ניצבים יום-יום בפני אילוצים ומגבלות; מחסור בתקציבים מחד ומחויבויות מקצועיות ואתיות מאידך. יהיו מערכות חדשות ועיתונאים שיסתכלו על האילוצים התקציביים והמגבלות האתיות ויגידו שהם אינם יכולים למכור את שמם הטוב ואת האינטגריטי המקצועי שלהם עבור "שיתוף פעולה מסחרי". לעומת זאת יהיו מערכות חדשות ועיתונאים אופטימיים ונמרצים שינסו בכל זאת למצוא את הדרך לפרוץ את האילוצים ולהגמיש את המגבלות. באתר ynet נמנעו מלהשיב לפניית "העין השביעית" והסתפקו ב"אין תגובה". בין היתר לא ענו באתר לשאלות מי מימן את נסיעתו של הכתב ואת הפקת הראיון, מי קבע מה יהיה נושא הראיון ומי ניסח את השאלות שהופנו לאשת העסקים.
article 94: 
סכם את המאמר הבא במשפט אחד. 
הישגים יפים רשמה לזכותה העיתונות הישראלית בשבועות האחרונים: תחקירו של יואב יצחק על תשלומי הסתר החודשיים שקיבל הנשיא עזר ויצמן זכה לאישור מלא בחקירת המשטרה; הממצאים של צוות התחקירנים של "ידיעות אחרונות", בראשות מוטי גילת, שחשף את קשריהם הבעייתיים של בני הזוג נתניהו עם ספק שירותי התחזוקה אבנר עמדי ואת התלונות על הטרדות מיניות של השר יצחק מרדכי, הובילו את המשטרה להמליץ על העמדת החשודים לדין. אין אלה הישגים של מה בכך: המלאכה העיתונאית מטבעה אינה מסוגלת, ברוב המקרים, לתרגם את גילוייה לשפה של ראיות עמידות בבית-משפט. כך הדבר לא פעם בבירור בדיעבד של תביעות דיבה, וכך, קל וחומר, בתחקירים יזומים. התופעות שחשפו העיתונאים -החוקרים בשלושת המקרים שיקפו, לכאורה, חשד להתנהגות עבריינית שהניעה את המשטרה ללכת בעקבותיהם. ודוק: לא המשטרה גילתה את החשדות אלא עיתונאים, ואלה הישגים מקצועיים ממדרגה ראשונה. ובכל זאת יש קוצים באליות הללו. העיתונאים הנוגעים בדבר לא הסתפקו בעצם חשיפות אלא גילו להיטות-יתר להפוך אותן לתוצאות פוליטיות מהדהדות. יואב יצחק קרא לנשיא ויצמן להתפטר ואף ניבא כי כך יהיה, ואילו מוטי גילת לא הרפה מבני הזוג נתניהו ורתם את עיתונו לניהול מסע תקשורתי נמרץ נגדם. לא זו בלבד, אלא שחקירת המשטרה עצמה החלה בשל נתונים שהעביר לה גילת והתבססה עליהם. גם בפרשת ההטרדות המיניות המיוחסות ליצחק מרדכי לא הסתפק העיתון בעצם חשיפת החשדות: כתבים שלו היו מעורבים במסע שכנוע שנועד להשפיע על נשים שהוטרדו על-ידי מרדכי לתרגם את חוויותיהן הקשות לתלונות רשמיות במשטרה. אחת מתחקירניות העיתון אף ליוותה את אחת המתלוננות לתחנת המשטרה ונכחה במעמד שבו נרשמה תלונתה. זו התנהגות עיתונאית שאינה מובנת מאליה. בצד ההבנה שניתן לגלות ליצר העיתונאי להפוך סקופ להתפתחות מעשית, במיוחד כשהיא גם דרמטית מאוד, ובצד הנטייה האזרחית המקננת אצל כל אדם ישר למצות את הדין עם מי שנתפס כעושה עוול - ישנם גם שיקולים הפוכים: לעיתונות תפקיד מוגדר: לחשוף עובדות, להשקיף על המאורעות, לפרש אותם. אין תפקידה להתערב בפועל בהתרחשויות ולעצב אותן. עיתונות, גם כשהיא דעתנית ומעורבת, אמורה לשמור על ריחוק מסוים ממושאי סיקורה, אחרת היא מועדת להיות מוטה ולאבד את אמינותה. בעבר, רוב העיתונים בארץ היו מפלגתיים; הם לא נהנו ממעמד מקצועי מכובד. בגלל ההטיה הגלומה בעצם קיומם נחשבו העיתונים האלה לבטאונים-מטעם, שניתן אמנם לקרוא בהם את דבר התנועה אבל אין לסמוך על דיווחיהם. זו היתה אחת הסיבות להיעלמותם מנוף התקשורת. לעיתונות מגויסת, גם למטרות נעלות כמו חשיפת שחיתויות של אנשי ציבור, אורבת סכנה דומה כשהיא חוצה את הגבול. תפקידה לחשוף, להציג את ממצאיה ולהשקיף מן הצד על הדרך שבה החברה ורשויותיה המוסמכות מטפלות בהם. גיליון 26, מאי 2000
article 95: 
סכם את המאמר הבא במשפט אחד. 
סכסוך העבודה שהחל לפני כחצי שנה ב"מקור ראשון" לבש אופי יוצא דופן עת רוב בכירי העיתון – עורכים, כתבים ופרילנסרים – התאגדו יחדיו במטרה לתבוע את פירוקו. עילת המאבק היתה אי-תשלום משכורת נובמבר 2007, עיכוב והעברה חלקית של משכורות אחרות, אי-תשלום דמי הבראה לשנת 2008 ואי-העברה של חלקה של הנהלת העיתון בתשלומי קרנות ההשתלמות והפנסיה, זאת אף שכספים נגבו ממשכורות העובדים. נסיונות הידברות עם הנהלת העיתון נכשלו, וכחמישים מהעובדים שהתאגדו, ובהם גם העורכים הראשיים אמנון לורד ואורי אליצור, תבעו מבית-המשפט המחוזי בתל-אביב שיכריז על פירוק העיתון בשל חובותיו לעובדים. בבקשת הפירוק נכתב: "עובדי העיתון אשר הסכימו לקיצוץ בשכרם [...] איבדו כל אמון בעיתון וביכולתו לשלם את חובותיו כלפיהם [...] לאור חשיבותו הציבורית של העיתון, נאמנותם ומסירותם, הבליגו העובדים במשך שנה על סדרת הלנות שכר, ההתעמרויות והפרות החוק לכאורה ביחסם של הבעלים אליהם. אולם כעת, על רקע אי-תשלום משכורת בפעם השנייה בטווח של שנה אחת [...] הגיעו העובדים למסקנה כי בעליו הנוכחיים של העיתון אינם יכולים לעמוד עוד בפרעון חובותיו [...] לפיכך יטענו המבקשים כי יש להורות על פירוק החברה". כשנודע לבן-צבי על ההתארגנות של בכירי העיתון, הוא נכנס למשרדו של אליצור והודיע לו על כוונתו לפטר אותו. בסופו של דבר הוחזר אליצור לעבודתו והנהלת העיתון הגיעה לפשרה עם העובדים, שיוצגו על-ידי עו"ד אפרת דויטש. במסגרת הפשרה התחייבה ההנהלה להחזיר את חובותיה לעובדים בפריסת תשלומים, וכמו כן לא לעכב תשלומים בעתיד. בחודשים שעברו מאז הושגה הפשרה נראה כי ההסכם מתקיים, אולם פרילנסרים שאינם כלולים בו מדווחים עדיין על אי-תשלומים או עיכובם. נחום פצניק, ממקימי כתב-העת לשירה "משיב הרוח", היה כתב לענייני אקולוגיה ב"מקור ראשון". כיום הוא כותב ב-ynet ומעביר סדנאות צחוק. "פרילנס הוא תמיד הדיוטא התחתונה. אנחנו העובדים הזרים של העיתונות. עזבתי כי לא שילמו לי כסף. הכי פשוט. זה לא גמ"ח, נכון? עדיין חייבים לי כסף. הם ציפו כמובן שאמשיך לכתוב ללא תשלום, והיו כאלה שהמשיכו ולא קיבלו תשלום, אבל אני לא הסכמתי". * * * * * משקיעים חדשים השתלטו על העיתון "מקור ראשון", העורך הראשי הוחלף, המצב הכלכלי מדורדר, סכסוך עובדים זה עתה נפתר, הרפתקת אינטרנט חדשה בפתח, והמאבק על דמותו של העיתון מתלהט: האם זהות המשקיעים וההעדפות השיווקיות יובילו להקצנה וסגירות? לכתבה המלאה>>
article 96: 
סכם את המאמר הבא במשפט אחד. 
הפצצה המתקתקת שנקראת "דיג מכמורת" לא מדאיגה את הממשלה. לפני ארבעה חודשים אמרו במשרד החקלאות שיקדמו במהירות מהלך כדי להתקין בכל ספינה כזאת מכשירי איכון, כדי לדעת את מיקומה בכל רגע נתון. מה השתנה מאז? לא הרבה למרבה הצער. מהו דייג מכמורת? מדובר בשיטה שבה ספינה גוררת רשת על גבי קרקעית הים ולוכדת את בעלי החיים הנקרים בדרכה. כיום אין דרך לדעת היכן ספינות המכמורת דגות, בהיעדר מכשירי איכון המאותתים על מיקומן. כך, לא ניתן לדעת אם הן דגות באזורים אסורים לדיג, נכנסות לשטחי אש צבאיים, וגרוע מכל – אם הן נמצאות סמוך מדי לתשתית הגז.  החברה להגנת הטבע ומשרד האנרגיה מגדירים את הנזקים שיכולים להתרחש במקרה שבו ספינת מכמורת תפגע בקווי תשתית הגז כ"חמורים ביותר". לפי המשרד, 19 ספינות המכמורת חולפות על פני קווי תשתית אלו יותר מ-150 פעמים בשנה. בתגובה לכתבה הקודמת שפרסמנו בנושא טענו במשרד החקלאות כי הם מצפים שתוך "מספר חודשים תהיה טיוטה (לקידום איכון ספינות)", וכי "סוכם על הנעת מהלך תיקון הפקודה והתקנות בהיבט איכון הספינות, כבר בשבועות הקרובים". ארבעה חודשים אחרי, במשרד החקלאות אומרים: "אנו מכינים טיוטת תקנות שנרצה להגיש למושב החורף של הכנסת (כלומר אחרי החגים)", וכי העבירו "טיוטת תקנות בנושא גרירת רשתות מכמורת בקרבת תשתיות גז ונפט לעיון משרד האנרגיה". אם אכן טיוטת התקנות תוגש אחרי החגים, יהיה מדובר בכשנה וחצי אחרי הצעת החוק הראשונית שהגיש ח"כ מיקי לוי בנושא. ההצעה, שנפלה אז, נועדה להסדיר את הנושא בשני אפיקים עיקריים: איסור דיג מכמורת על קווי גז מצד אחד, וחיוב ספינות הדיג בהטמעה של אמצעי איכון לווייניים מצד שני. בשיטת דיג המכמורת, הספינה גוררת רשת על גבי קרקעית הים ולוכדת את בעלי החיים הנקרים בדרכה. לוחיות מתכת שומרות על הרשת פתוחה במהלך הגרירה, וכבלי הקרקעית שמחוברים לרשת נגררים בקרקעית הים וחורצים את החול כמו מחרשה בשדה. לפי מחקר שפורסם במגזין Nature, שיטת דיג המכמורת גורמת לפליטות פחמן דו-חמצני בסדר גודל דומה לזה של כל מגזר התעופה העולמי. מעבר לאסון הפוטנציאלי שדיג המכמורת יכול להמית על אזרחי ישראל אם יפגע בתשתיות הגז, שיטה זו גובה מאיתנו מחיר כבד כבר היום: לפי מחקר שפורסם במגזין Nature בפברואר האחרון, חרישת קרקעית הים בשיטת דיג המכמורת מגבירה את הפליטות ממשקעים ימיים, שמהווים את המאגר הגדול ביותר בעולם של פחמן דו-חמצני. המחקר קובע ששיטת דיג זו גורמת לפליטות פחמן דו-חמצני בסדר גודל דומה לזה של כל מגזר התעופה העולמי. לפי החברה להגנת הטבע, דיג המכמורת מצוי למעשה בקונפליקט עם כל השימושים האחרים בים, לרבות שיטות דיג אחרות, תשתיות ימיות ושמורות טבע. בארגון הסביבה מצביעים גם על תרומתה הזניחה למשק ומעריכים כי 80% משלל המכמורת הוא "שלל לוואי" של דגיגים צעירים, מינים לא מסחריים ומינים מוגנים – המושלכים מתים בחזרה לים. לצד תרומתה הזניחה למשק, פגיעתה של שיטת הדיג בהתחדשות הדגה ובשאר הדייגים בישראל אדירה. לפי הערכה של חברת הייעוץ TASC, הנזק המשקי מדיג המכמורת מגיע לכ-860 מיליון שקלים (על פני 20 שנה). אם לא די בכך, ספינות דיג המכמורת זוכות להטבה משמעותית מרשות המיסים – החזר מקסימלי (69%) על הסולר המשמש להנעת הספינות. הטבה זו ניתנה לספינות המכמורת בשנת 2005 על ידי שר האוצר בזמנו – בנימין נתניהו. דוח הבנק העולמי מציין לרעה את הסובסידיה על הדלק לספינות הדיג (בישראל – 69% החזר על הסולר). הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. דוח הבנק העולמי מציין לרעה את הסובסידיה על הדלק לספינות הדיג, המאפשרת את המשך דיג בתנאים לא כלכליים. הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. במצב של דילול בכמות הדגים, הסובסידיה מאפשרת לספינות לשוט למשך זמן ממושך יותר, ובכך למנוע את התחדשות הדגה. בשורה התחתונה: הממשלה לוקחת את הכסף שלנו כדי לממן את הפגיעה בים ואת החרפת משבר האקלים, שמסכן את העתיד של כולנו. הצעת החוק של ח"כ לוי מלפני כשנה וחצי נפלה לאחר התנגדות של משרד החקלאות, שטען כי נדרשת עוד עבודת מטה בנושא. בדיון על הצעת החוק של ח"כ לוי טען המשרד כי "אין אנו רואים מקום לאישור הצעת חוק פרטית בעוד הממשלה מבצעת את המהלך בדרך המלך, ותוך שימת דגש לכלל המשתנים בהיבטים הראויים", אמרו במשרד והדגישו כי "יש לסיים את עבודת המטה הפנים-משרדית והבין-משרדית, הבוחנת את כלל ההיבטים הקשורים בקידום מהלך זה". עבודת מטה רצינית ומעמיקה היא עניין חשוב, אך האם הגיוני שתיקח כשנה וחצי? כאמור גם כעת המשרד טוען שעדיין עובדים על טיוטת התקנות, וכל שנשאר לקוות הוא שאחת מ-19 ספינות המכמורת שחולפות על פני קווי תשתית אלו למעלה מ-150 פעמים בשנה לא תפגע באחד מהם, ותגרום לאסון הימי הבא. הכתובת כבר על הקיר. 
article 97: 
סכם את המאמר הבא במשפט אחד. 
קשה למצוא אנשים בישראל שלא נתקלו בשם "הרבלייף". החברה, שעוסקת בפיתוח ושיווק של תוספי תזונה, פועלת בישראל זה שנים ארוכות באמצעות רשת מסועפת של סוכני שטח במה שמכונה "שיווק רב-שכבתי" או "שיווק רשתי". במסגרת הרשת, סוכנים מגייסים סוכנים שמגייסים סוכנים, וכל שכבה שכזו זוכה לתמלוגים מהמכירות של השכבה שמתחתיה. ישראל אינה המדינה היחידה שהחברה פועלת בה. למעשה הרבלייף פועלת ב-81 מדינות שבהן נמכרים מוצרי החברה על-ידי לא פחות מ-2 מיליון סוכני שטח. ב-ynet החליטו שהפופולריות של הרבלייף מצדיקה כתבה מיוחדת. כל-כך מיוחדת הכתבה שהאתר שלח כתב למטה החברה בלוס-אנגלס (החברה אינה אמריקאית, אלא רשומה באיי קיימן), כדי להתרשם מתהליך הייצור המשוכלל של מוצרי החברה. מרשים. מה שפחות מרשים הוא כל השאר. כתב ynet, גיל נוה, כותב בכתבתו: "בתחילת השנה הצטרפתי לקבוצת עיתונאים ישראלים כאורח החברה במטה שלה בלוס-אנגלס, במרכזים השונים של החברה ברחבי העיר ובמרכז הפיתוח והמפעל הראשי בקליפורניה". משמעות מלות הקוד "אורח החברה" היא אחת: לא ynet ולא הכתב שילמו עבור התענוג – הוא מומן בחלקו או במלואו על-ידי החברה המארחת. בסדר, לא קרה כלום. אמנם פרקטיקה זו אינה פסגת האתיקה העיתונאית הרצויה, אבל היא מקובלת זה שנים, לא רק ב-ynet, אלא גם בגופי תקשורת אחרים (גם כותב שורות אלו היה "אורח" של חברות מסחריות במהלך הקריירה שלו). הבעיה מתחילה כאשר הכתב מרגיש מחויבות לגוף ששילם אלפי דולרים כדי להטיסו לצד השני של העולם, ואין דוגמה טובה יותר לבעייתיות הזו מכתבתו של נוה. נוה מאוד מתרשם ממה שהוא שומע בהרבלייף: על "השליטה המוחלטת על כל השלבים האפשריים של המוצר", על הדאגה לאיכות הסביבה בעת הפקתו, על הבקרה הטכנולוגית המתמדת ועוד. נוה מציין כי "פרסומים על מקרים שבהם חלו אנשים שנטלו תוספי תזונה, חלקם של הרבלייף, פגעו בתדמית החברה, למרות העובדה שרשויות הבריאות ובתי-המשפט בישראל קבעו שאין כל קשר בין הדברים", אבל משום מה, על אף שהוא מפרסם את הטקסט שלו באתר אינטרנט, הוא אינו מספק קישורים המפנים לטענות אלו. אל דאגה, הוא לא היה צריך להפנות למתחרים כמו "דה-מרקר" או "מעריב", שדיווחו על תביעתה של אשה שטענה "כי כתוצאה משימוש במוצרי החברה לקתה במחלת כבד כרונית עם סיכון מוגבר להרס מוחלט של הכבד בעתיד, וצורך בהשתלת כבד". לא, אין בכך צורך כיוון שדיווח זה הופיע גם ב-ynet. ארבע שנים קודם לדיווח זה, בשנת 2005, דיווח האתר כי הופסק שיווק תוסף של החברה בחשד לפגיעה בכבד, ושנתיים אחר-כך דיווח האתר כי "במחקר שנערך בארץ נמצא קשר סיבתי בין מוצרי הרבלייף לבעיות בכבד". משום מה אין כל קישור לידיעות המבהילות האלו בכתבה המפרגנת של נוה. למעשה, לא צריך להרחיק מעבר ל"ויקיפדיה" בשפה האנגלית כדי לקרוא בה את המשפט הבא: "עד לשנת 2011 בתי-חולים בישראל, ספרד, שווייץ, איסלנד, ארגנטינה וארצות-הברית דיווחו על נזק לכבד שנגרם למספר חולים אשר חלקם השתמשו במוצרי הרבלייף". מילא. ייתכן שהארכיון ב-ynet לא עובד, "ויקיפדיה" בדיוק נפלה או שנוה החרוץ ערך תחקיר עומק שבמסגרתו הגיע למסקנה שכל הטענות, המחקרים והאשמות שהופנו כלפי הרבלייף ופורסמו בכמה מדינות התגלו כשגויות. אני שמח בשמחת הרבלייף וגם בשמחתו של נוה. מה שפחות ברור הוא מדוע נוה לא הריץ את השם "הרבלייף" בגוגל וגילה שבדצמבר 2011, רק לפני חמישה חודשים, קבע בית-משפט בבלגיה שטענתו של ארגון צרכנים במדינה, שלפיה הרבלייף מפעילה תרמית פירמידה, היא טענה נכונה. אגב, לצד התביעה הבלגית הוגשו נגד הרבלייף תביעות גם בקנדה ובארה"ב. יש להדגיש, אינני טוען שהרבלייף היא חברה שעוסקת בתרמית או שתוספי המזון שלה גורמים לפגיעה קשה בכבד. הדבר היחיד שאני טוען הוא שטענות כאלו הושמעו, כמה מהן נמצאו כנכונות על-ידי בתי-משפט, ובכל מקרה הן רלבנטיות כאשר עיתונאי ניגש לסקר את פועלה של החברה. עבודתו של נוה מזכירה יותר עבודה של איש יחסי-ציבור מאשר עבודה של עיתונאי, והכתבה ראויה לכיתוב "כתבה פרסומית" ולא לכיתוב "עבודה עיתונאית". עיתונאות היא עבודה שבמסגרתה העיתונאי מציג בפני הקורא מה שיותר מידע באשר לנושא שעליו הוא כותב. הכתבה על אודות הרבלייף ב-ynet עושה בדיוק ההפך – היא מסתירה חלק חשוב מהמידע, שכל קורא היה שמח להיחשף אליו ולשפוט אותו בעצמו. זו לא עיתונאות – זו אנטי-עיתונאות.
article 98: 
סכם את המאמר הבא במשפט אחד. 
חברת תכלת, שבבעלות משפחתו של שלמה בן-צבי, הודיעה היום (ראשון) כי איננה מוכנה להמשיך ולממן את שכר עובדי החברות שהוציאו לאור את "מעריב" ו"מקור ראשון" ואשר נמצאות כעת בהקפאת הליכים. על דבר ההודעה דיווח נאמן החברות, רו"ח חן ברדיצב, לבית-המשפט המחוזי בירושלים. לפי הודעתו של ברדיצב, שהוגשה באמצעות עורכי-הדין שלום גולדבלט וליהיא יבלונקה, עם הקפאת ההליכים הזרימה חברת תכלת 2 מיליון שקל לקופת הנאמנות כפי שהתחייבה לעשות, ובשבוע שעבר העבירה 300 אלף שקל נוספים. עם זאת, החברה הודיעה כעת כי תחדל לממן את קופת הנאמנות ולא תזרים עוד כספים. "משמעות האמור הוא שבנסיבות העניין, אם לא יושלם אחד מהליכי המכר עוד בטרם חודש זה", כותב הנאמן לבית-המשפט, "לא ניתן יהיה לשלם את שכר העובדים מקופת הנאמנות". על אף שבית-המשפט אישר את מכירת "מקור ראשון" ואתר nrg לשלדון אדלסון ואת "מעריב" לאלי עזור, שתי העסקאות טרם יצאו אל הפועל שכן הן טעונות את אישורה של הרשות להגבלים עסקיים. לפי רו"ח ברדיצב, לאחרונה התקיימה פגישה בהשתתפות נציגי חברת ישראל היום בע"מ ונציגי הממונה על ההגבלים העסקיים, אולם "מהישיבה הובן כי יקשה על הממונה ליתן את תשובתו באשר לאישור המכר של פעילות העיתון מקור ראשון למשיבה 1 [ישראל היום בע"מ] בלוח זמנים קצר". כדי להחיש במשהו את ההליך, הודיע הנאמן לבית-המשפט כי ינסה להפריד את עסקת מכירת "מקור ראשון" מעסקת מכירת אתר nrg. הפרדה כזו, הוא מעריך, תוכל להביא לאישור עסקה אחת מתוך השתיים (ככל הנראה הכוונה לאתר nrg), וכך יוזרם לפחות חלק מהכסף לקופת הנאמנות. 9712-03-14
article 99: 
סכם את המאמר הבא במשפט אחד. 
בעיצומה של פרשת מעטפות הכסף של ראש הממשלה אהוד אולמרט ערכתי ראיון עם מנכ"ל משרדו, רענן דינור, עבור העיתון היהודי-ערבי "דו-עט", היוצא לאור מטעם הפורום להסכמה אזרחית. השאלה הפותחת היתה: מדוע ראשי הממשלה מסרבים להעניק ראיונות לעיתונים הערביים הפלסטיניים בישראל. התשובה שנתן המנכ"ל: "לגבי ממשלת שרון אינני יכול להגיב, אבל לגבי אולמרט, אם תמציא לי את הפניות של העיתונים הערביים שלא נענו, אני מוכן לבדוק את הנושא עם הדוברות שלנו. לגבי שאלתך מדוע במשרד ראש הממשלה אין מחלקת דוברות בשפה הערבית, כמו העברית והאנגלית, אני מפנה אותך ללשכת העיתונות הממשלתית, שם יש לנו מחלקה ערבית. אנו מאוד מקפידים שפניות של אזרחים ייענו על-ידינו, לכן צריך לברר מדוע יש נתק בין דוברות משרד ראש הממשלה ובין העיתונות הערבית בישראל. נקודה שנייה, אני מוכן לשוחח עם ראש הממשלה ולבדוק את האופציה לערוך מפגש בין העיתונאים הערבים בישראל ובין מר אולמרט". סוף ציטוט. אני מוצא לנכון להזכיר לעצמי ולקהל הקוראים שפירסמתי שני מאמרי דעה ב"עין השביעית", שעסקו בנתק שבין קברניטי המדינה ובין העיתונים הערביים בישראל; האחרון פורסם תחת הכותרת "ממשלת ישראל עדיין מחרימה" (6.4.08).  לפני שבועיים נוכחתי שהמנכ"ל עמד במלתו; הוא אירגן מפגש של עיתונאים ערבים עם ראש הממשלה, והראיונות פורסמו ב-11 ביולי בשלושה עיתונים: "פנורמה", "כל אל-ערב" ו"א-סינארה". עם זאת, מותר לתהות בקול רם לפשר הסלקציה בבחירת העיתונים המראיינים: מדוע דווקא הם? העיתון שאני מייצג ("מע אל-חדת") ועיתונים אחרים לא זומנו למפגש, שניתן להגדירו היסטורי. יוצא מכך שמצד אחד, מפגש אמנם התקיים, אך מצד שני, משרד ראש הממשלה החרים עיתונאים ערבים שהיו מעוניינים לראיין את ראש הממשלה. סוגיית הראיונות עם ראש הממשלה מחווירה ומתגמדת לעומת התנהלות לשכת הפרסום הממשלתית (לפ"מ). מתוקף תפקידי כמנכ"ל עיתון ערבי-ישראלי פניתי בכתב פעמיים ללפ"מ וביקשתי לארגן פגישה עם מנכ"ל הלשכה, או מי מטעמו, כדי להציג את השאלה הקרדינלית: מדוע הלשכה הממשלתית מחרימה את העיתון שאני מייצג ואינה מוסרת לו מודעות לפרסום. המכתב הראשון לא נענה. גם מהמכתב השני התעלמו. מישהו בלשכה שכח, מן הסתם, כי המשכורת שהוא מקבל משולמת לו מהמסים שאני ואזרחי המדינה משלמים. אבל בישראל כמו בישראל: אם אתה לא מקושר ומרושת, איש לא יעניק לך את התשובה. לכן במקרים מהסוג הזה, אתה חייב להיאחז בעקשנות. לאחר כמה נסיונות הצלחתי לארגן פגישה עם סמנכ"ל הלפ"מ אלי גוטליב, במשרדו שבמגדל שלום בתל-אביב. הפגישה ארכה לכל היותר חמש דקות. האיש דיבר ביהירות והודיע, בסגנון נחרץ, כי לשכת הפרסום הממשלתית מספקת מודעות בתשלום לשלושה עיתונים: "פנורמה", "כל אל-ערב" ו"א-סינארה", ואין כוונה כלשהי לשנות את דפוס ההתקשרות הזה. למען הסר ספק: אינני מוחה על ששלושת העיתונים האלה מתכבדים בעוגת הפרסום. אני שואל: אם מגיע להם, מדוע האחרים מוחרמים? הרי העיתונים הישראליים בערבית מתפרנסים משטחי פרסום. לחברה מסחרית רגילה מותר לפרסם בעיתונים כאוות נפשה, אבל מבחינת התקינות הציבורית, ללשכת הפרסום הממשלתית אין הפריבילגיה הזאת. בחזרה למנכ"ל דינור: במהלך הראיון הדגיש כי משרדו דואג באופן אישי להשיב לפניות האזרחים. אני רוצה להאמין שדבריו נכונים ומקווה שמישהו בלשכתו יקרא את הרשימה הזאת וייאות להשיב לשאלות שהועלו. זוהיר אנדראוס הוא מנכ"ל העיתון "מע אל-חדת"
politeness level: 5
article 0: 
סכם את המאמר הבא במשפט אחד, בבקשה.
רוב הכותרות במדורי הספורט ממוחזרות, עייפות ולא מעניינות. אבל זו שבשער מדור הספורט של "ידיעות אחרונות" ביום ראשון (8.3.09) הצליחה לעצבן: "הבטן הרכה". הכותרת ביטאה אכזבה ממפגש הטניס בין ישראל לשבדיה, שהסתיים בשבת בתוצאה (הזמנית) 1:2 לשבדים, אבל כוונה בעצם לממדי גופו של הטניסאי אמיר חדד, ובעצם הפילה עליו את התיק להפסד במשחק הזוגות. מילא שהטור הסאטירי באותו יום ובאותו עיתון התעלל בחדד בשלל ויצים, שכוונו לכרסו ("חדד סירב להגיב למקורביו: הוא שומר הכל בבטן"), אבל יש הבדל בין ירידה סאטירית ובין כותרת מערכתית בשער, מתחת לתצלומו של מושא הלעג. חדד בשלהי הקריירה שלו, הוא אכן בעל משקל עודף, והוא הוזעק להתמודדות בגלל פציעתו של טניסאי אחר. במשחק הזוגות מול השבדים הוא היה דווקא לא רע, אפילו טוב יותר מבן זוגו אנדי רם, בעל ההופעה החטובה, אבל ב"ידיעות" חיפשו את הדרך הקלה לבטא את ההפסד ונטפלו לחדד. לעג לממדי גוף מתאים לצהוב שבצהובונים. מחר ילעגו "גמד" לחלוץ שלא הגיע לכדור גובה, ועל מנצח באולימפיאדת נכים יכתבו "צלע כל הדרך לניצחון". יש ספורטאים שהיו מקבלים את הכותרת הלא מוצלחת בשוויון נפש, אבל חדד בחר להיעלב. במהלך יום ראשון הוא דאג להבהיר לאנשי "ידיעות אחרונות" כמה הוא כועס ופגוע, וכמוהו עשו גם מקורביו ואנשי איגוד הטניס. ב"ידיעות אחרונות" לא מתרגשים יותר מדי מתלונות או מאיומי תביעות, אבל במקרה הזה מדובר בענף הקרוב ללבם של עורכי מדור הספורט, שמקדישים מדי פעם שטחי סיקור נרחבים לטניס. ב"ידיעות אחרונות" לא רצו לפתוח חזית מול אנשי הטניס, ולכן סיכמו איתם לסגור את הסיפור בראיון מפרגן עם חדד, שפורסם למחרת. בפתיחה לראיון ציין הכתב נדב צנציפר כי חדד לא היה אשם בהפסד: "במשחק הזה ראינו שהכישרון בידיים של חדד לא נעלם, ואף בא לידי ביטוי אפילו יותר מרם". אם כך, מדוע כיוונו את חץ "הבטן הרכה" לכיוונו של חדד? גם הכותרת בספורט "הארץ" באותו יום כוונה לממדיו של חדד, אבל באירוניה דקה: "גדול עלינו". איכשהו עובר. גם הטור של העורך, שלומי ברזל, עסק בעניין, עם הכותרת "אכלנו אותה". אגב, מעניין שלמחרת, אחרי שישראל ביצעה מהפך וניצחה בהתמודדות, התהפכה אווירת הנכאים בספורט "הארץ" לאופוריה. השער ביום שני היה שמח עם כותרת מתקתקה: "הקהל מוזמן בהמוניו" (להתמודדות בשלב הבא מול רוסיה, בקיץ). למה פתאום צריך לרוץ לראות את הנבחרת אם יום קודם קבעו על השער שהמעמד גדול עלינו? דוקו-אקטיביזם. מדור חדש בספורט "ידיעות אחרונות", "יחס חם", מוקדש ליחסי-ציבור להימורי הווינר. הדחיפה המערכתית בעיתון הגדול במדינה שווה רווחים יפים למועצת ההימורים. מצד שני, ב"ידיעות אחרונות" מרבים לכתוב על הקצאות כספים לא הגיוניות ומעוותות של הטוטו לענפים אזוטריים. עכשיו נוצר מעגל קסמים פרדוקסלי: "ידיעות אחרונות" יקדם את רווחי הווינר, הווינר יעביר מיליוני שקלים לאיגודי הדמקה והדומינו, ו"ידיעות אחרונות" יתקפו את המהלך בזעם. דרך מעניינת ליצור חדשות.  יש זליגה, ועוד איך. מייל מצופה: "זו השנה השלישית שערוץ הספורט מחזיק בזכויות השידור למשחקי גביע המדינה בכדורגל. בשנתיים האחרונות נהג הערוץ (בהנחיית המועצה לשידורי כבלים ולוויין) לשדר מדי שלב משחק אחד בערוץ 5, עוד אחד בחמש פלוס, ואת היתר בערוץ הלייב בתשלום. משום מה, השנה הערוץ לא נהג כבעבר ולא שידר שום משחק בחמש פלוס. בערוץ 5 הוא שידר מהשלב הקודם רק את הפועל לוד – הפועל פתח-תקווה, אבל בחמש פלוס – נאדה. בשלב שמינית הגמר שהתקיים השבוע לא שודר אף משחק במסגרת חבילת הבסיס בכבלים. אז שאבי בר לא יספר בטלוויזיה שאין זליגת תכנים".  שקט, מצלמים. ביום שני פירסם "ידיעות אחרונות" צילום של המאמן ערן קוליק חותם בבני-סכנין, בתום "פגישה חשאית". כמה חשאית יכולה להיות הפגישה אחרי שכל האתרים דיווחו על החתימה הצפויה במהלך הערב הקודם? יכול להיות שב"ידיעות אחרונות" רצו פשוט להדגיש שלהם יש צילום של הפגישה ולאחרים אין? מי שהסתקרן לדעת מנין ל"ידיעות אחרונות" המידע על מיקום הפגישה החשאית, קיבל תשובה גם בלי להיות גשש בלש. בכיתוב לצילום הוזכר סוכן השחקנים, ירון גלעדי. לעומת זאת, לא נכתב מי בצילום הוא יו"ר בני-סכנין ומי הוא חבר הנהלה אחר. ב"ידיעות אחרונות" מעריכים יותר סוכן ידידותי לתקשורת מאשר יו"ר קבוצה שהחליט על החתמת המאמן.  סטנדרטים כפולים. ליורם ארבל: באמצע שידור הדרבי התל-אביבי קידמת את התוכנית הבאה בערוץ 10. סיפרת שבר רפאלי תופיע עוד מעט אצל ליאור שליין והפצרת, "אל תחמיצו!". סתם, תהיתי לעצמי, אם אתה בעצמך היית צופה בתוכנית כזו.  
article 1: 
סכם את המאמר הבא במשפט אחד, בבקשה.
"לאחר שנוה נבחר לראשות הלשכה, ידעה כרייף כי יש ביכולתו לקדם את בחירתה לשיפוט מחד גיסא, וכי הוא מעוניין בקשר אינטימי עימה מאידך גיסא. לפיכך, היא עודדה, טיפחה והידקה את הקשר האינטימי-פלרטטני עימו, והשניים אף קיימו מפגש אינטימי נוסף בביתה, בעיצומו של הליך מינויה לשיפוט. כפי שעולה באופן ברור ממכלול ההתכתבויות בין השניים, בד בבד עם טיפוח הקשר האינטימי ביניהם כאמור, ביקשה כרייף מנוה, במספר רב של הזדמנויות, לפעול ולהתערב בעניינה ולקדם את בחירתה לשיפוט, באופן אשר כרך את הדברים זה בזה". אלו הן חלק מהטענות בכתב האישום, בכפוף לשימוע, שהגיש אתמול פרקליט המדינה, שי ניצן, כנגד נוה. עוד נכתב: "בד בבד עם קיום הקשר האינטימי, נוה חשוד שניצל את מעמדו כראש הלשכה ופעל בעניינה של כרייף באופן מהותי במספר רב של הזדמנויות מול חברי הוועדה לבחירת שופטים וגורמים רלוונטיים אחרים, כשהוא מצוי בניגוד עניינים חריף נוכח הקשר ביניהם, שהלך והתעצם במהלך הליך המינוי, ובלי שדיווח על כך לאיש מהגורמים מולם פעל".  בית המשפט הוא זה שיאלץ בסוף להכריע האם נוה וכרייף אשמים או לא, אך רצינו לנצל את ההזדמנות כדי לבחון שוב החלטת בג"ץ בעניין ניגוד עניינים בוועדה למינוי שופטים. ההחלטה, שהתקבלה בעקבות עתירה שהגיש עו"ד אבי שינדלר לבג"ץ, קבעה כי נוה יוכל להמשיך למנות ולקדם שופטים, בזמן שעו"ד במשרדו הפרטי מופיעים מולם בבית המשפט. עו"ד שינדלר טען כי על נוה לערוך הסדר ניגוד עניינים, ולהכניס לתוכו כל שופט או רשם שהוא או עו"ד ממשרדו מופיע בפניו. בג"ץ החליט לדחות את העתירה, בטענה כי לא מתקיים ניגוד ענייניים.  בג"ץ נשען בעמדתו על כמה טענות. בין היתר טען כי שכשדנו בנושא בכנסת (סעיף 53 א לחוק לשכת עו"ד) ידעו שכבר יש חברים בוועדה שמשרדם מופיע מול שופטים שהם ממנים. בג"ץ גם העלה את החשש שעו"ד לא ירצו להיות חברים בוועדות לבחירת שופטים אם משרדם הפרטי יוגבל. בנוסף על אלה, הציג בג"ץ מספר טיעונים הזוכים היום להסתכלות קצת אחרת, נוכח כתב האישום: "מדובר בהחלטה בעייתית מאד, אם לנקוט בלשון עדינה," טוען עו"ד אילן יונש, היועץ המשפטי של "שקוף". "יש לזכור שהמשפט כולו אינו תופעת טבע, אלא מערכת כללים מעשה ידי אדם. אותה מערכת הכללים המכונה ״המשפט״, לפחות ברובה, לא הייתה נדרשת לו היה ניתן לסמוך, תמיד, על טוב ליבו, יושרתו ורצונו הטוב של האדם. המציאות היא אחרת – המשפט נדרש כל אימת שלא ניתן לסמוך על הדברים שיסתדרו מעצמם. הנימוק (בבג״ץ) שעד היום איש לא טען טענה או שעד היום המנגנון עבד כיאות – לאו טיעון הוא. כל פרצה לכשעצמה אינה מסוגלת להזיק, עד שיגיע הגנב שישתמש בה: והנה הוא בא, לפחות על-פי כתב האישום. תפקידו של המשפט הוא לאטום את הפרצות ולהקדים תרופה למכה. המערכת נכשלה בכך כישלון חרוץ במקרה זה". להחלטה המלאה. 
article 2: 
סכם את המאמר הבא במשפט אחד, בבקשה.
בגליון "העין השביעית" האחרון שיצא בדפוס, בינואר 2008, דיווח איתי רום על עתירה של אתר חדשות הגולשים "סקופ" לבג"ץ בדרישה כי לשכת העיתונות הממשלתית (לע"מ) תשנה את הקריטריונים להענקת תעודות לעיתונאים העובדים באתרי אינטרנט. "סקופ" טען כי הקריטריון הקבוע בכללי לע"מ, שלפיו רק אתר שיכול להציג ממוצע של למעלה מ-20 אלף כניסות ייחודיות ביום ייחשב אמצעי תקשורת, מפלה לרעה את אתרי האינטרנט לעומת עיתוני הדפוס. חמש שנים וחצי מאוחר יותר, נראה כי העתירה על סף סיום. החודש פירסמה לע"מ את הכללים החדשים והמעודכנים. בשונה מהכללים הקודמים, אתרי אינטרנט יחויבו מעתה להציג ראיות ל-10,000 כניסות ייחודיות בממוצע ליום. זאת ועוד: בזכות העתירה שונה הכלל שחייב עיתונאי לעסוק במקצוע ב"משרה מלאה". בכללים החדשים די בכך ש"עיקר עיסוקו" של אדם בעיתונות כדי שייחשב על-ידי הלשכה לעיתונאי. השינוי בכללים לא אירע ללא מאבק. עו"ד הדס פריזמנט, שייצגה את "סקופ" לצד עו"ד עמיחי ויינברגר ממשרד ויינברגר-ברטנטל ושות, נזכרת בשיחה עם "העין השביעית" כי בתגובתה הראשונה, טענה לע"מ כי הכללים תקינים ואין מקום לשנותם. רק אחרי שהצדדים הגיעו לדיון בבית-המשפט העליון, שם המליץ בית-המשפט ללע"מ לשקול את עמדתה פעם נוספת, החלה עבודה מהותית על שינוי הכללים. לע"מ כינסה ועדה ציבורית כדי לשמוע את דעתם של אנשי מקצוע, ובנובמבר 2011 פירסמה את המלצותיה. בתחילת חודש זה העבירה לע"מ לבית-המשפט העליון את נוסח הכללים החדשים, התואם ברובו הגדול את הנוסח שעליו המליצה הוועדה הציבורית. כמה ימים אחר-כך פורסם הנוסח בציבור ונכנס לתוקפו. מאז הגשת העתירה שינה "סקופ" את שמו ואת ייעודו, ובעליו ומנהליו בעת הגשת העתירה (המשקיע מייקל אייזנברג, המייסד מיכאל וייס והעורך יוסי סעידוב) כבר מזמן אינם קשורים אליו, אך מהמאבק שהחל עתידים ליהנות אתרים רבים. "על פני הדברים נראה כי עתירה זו מיצתה עצמה", כתב בית-המשפט לאור השינויים בכללים. גם עו"ד פריזמנט חשה כך. "אני חושבת שזה הישג יפה", היא אומרת. "הוא לטובת כל עיתונות האינטרנט. לא רק לאתרים הגדולים, אלא גם לאתרים הקטנים יותר". אחד הסעיפים שהשתנו בכללים החדשים, בלי קשר להמלצת הוועדה הציבורית, נוגע לעיתונאים שעברו עבירות ביטחון. בכללים הישנים נכתב כך: "לא יינתנו תעודות או אישורים לפי כללים אלו לאדם שהורשע בעבירה כנגד בטחון המדינה". בכללים החדשים שונה הסעיף לנוסח הבא: "לא יינתנו תעודות לפי כללים אלו לאדם שהורשע בעבירה כנגד בטחון המדינה, למעט במקרים מיוחדים בהם סבר המנהל כי אין מקום להימנע ממתן תעודה לאדם כאמור, ובלבד שניתנה חוות דעת מאת גורמי הביטחון כי אין מניעה בטחונית לכך". בין מועד ההמלצות של הוועדה הציבורית ועד לפרסום הכללים החדשים הורשע עיתונאי בולט אחד בעבירות ביטחון – כתב "הארץ" אורי בלאו. בג"ץ 7721/07
article 3: 
סכם את המאמר הבא במשפט אחד, בבקשה.
קרן פורד (Ford Foundation) היא אחת הקרנות הפילנתרופיות הבולטות, התורמת מיליוני דולרים למיזמים חברתיים פורצי דרך ברחבי העולם. בשבועות האחרונים העניקה הקרן שתי תרומות יוצאות דופן לשני עיתונים יומיים מובילים בארה"ב. הקרן תרמה מיליון דולר ל"לוס-אנגלס טיימס", שנועדו לסייע לו להעמיק את הסיקור של קהילות המהגרים בארה"ב, המצב בגבולות ובבתי-הכלא במדינה ואת הסיקור של מדינות דרום אמריקה. כמו כן העניקה הקרן תרומה בסך חצי מיליון דולר ל"וושינגטון פוסט", במטרה לחזק את הסיקור הפוליטי שלו בתחום האחריותיות הממשלתית (Governmental Accountability). שתי התרומות יאפשרו העסקה של עיתונאים נוספים במשרה מלאה ופיתוח של תחומי סיקור נוספים. תרומות יוצאות דופן אלו מעלות שאלות מעולם התקשורת ומהעולם הפילנתרופי ומספקות נקודת מבט נוספת על המתח הקבוע בין התקשורת לבעלי ההון. מחד, מדובר בעשייה פילנתרופית המבקשת לתרום לשיח התקשורתי הדמוקרטי ולהעלות לסדר היום הציבורי סוגיות חברתיות מגוונות. ההנחה העומדת מאחורי התרומה היא כי סדרת תחקירים בעיתונות היומית המובילה בארה"ב תוכל לסייע לפתרון בעיות חברתיות, כמו אלו שמעוררת תופעת ההגירה, ולשפר את מצבה של החברה באופן כללי. הבחירה לתרום דווקא לעיתונות המודפסת ולא לארגונים אחרים כדוגמת ארגוני סִנגור, ארגוני חדשות אלטרנטיביים או האקדמיה מעידה על תפיסתה של התקשורת הממוסדת כמכשיר יעיל לשינוי חברתי שביכולתו להשפיע על השיח הדמוקרטי ולחשוף מחדלים ציבוריים. ניתן לראות בכך גם סיוע לחיזוק מעמדה ואורך נשימתה של העיתונות, הסובלת מקשיים כלכליים מתמשכים. מאידך, התרומות הללו מחדדות את מפגש האינטרסים בין עולם התקשורת לפילנתרופיה. מעבר לתהייה המתבקשת בנוגע להשפעה האפשרית של התרומה על הסיקור של ה"וושינגטון פוסט" או ה"לוס-אנגלס טיימס" את פעילותה של קרן פורד, עולות שאלות נוספות. למשל, האם ראוי לקרן פילנתרופית בינלאומית לתרום לעיתון המוגדר כארגון בעל כוונות רווח (להבדיל מארגונים ללא כוונות רווח במגזר השלישי)? כיצד תימדד האפקטיביות של התרומה לאחר הסיקור? האם יצוין שמה של הקרן בסיקור נושאים אלו? השאלה הבוערת במיוחד עוסקת בקשר העדין שבין עולם הפילנתרופיה לאמצעי התקשורת: האם באמצעות תרומות מסוג אלה יוכלו קרנות וארגונים בעלי הון להשפיע על הסיקור התקשורתי ולקדם נושאים שונים לסדר היום הציבורי? הרי לקידום נושאים חברתיים כדוגמת המצב בבתי-הכלא או בקהילות מהגרים בארה"ב יש משמעויות פוליטיות ארוכות טווח. המעורבות של קרנות פילנתרופיות בינלאומיות בקידום הסיקור העיתונאי יכולה להיות פריצת דרך לשיח חברתי מעמיק ונטול פניות, כמו גם איתות אזהרה נוסף להשפעות זרות על העיתונים הכורעים תחת הנטל הכלכלי. ראייה פילנתרופית קלאסית טוענת שלעולם לא יהיו התורם והנתרם שווים, שכן מערכת היחסים ביניהם מוגדרת באמצעות עושרו של האחד מול מחסורו של האחר. מכאן שהסכנה כי העיתונים, הכורעים תחת הנטל הכלכלי, יפתחו תלות בקרנות ובפילנתרופים מוחשית מאוד. התלות הזו קיימת גם מול בעלים פרטיים, אולם במקרה הנדון יהיה קשה למתוח את הקו המפריד בין אקט פילנתרופי לגיטימי ורצוי לבין מערכת של קידום אינטרסים, במודע או שלא. הגבול האפור המפריד בין תרומה פילנתרופית לבין הכתבת מסרים אידיאולוגיים, חברתיים ופוליטיים כאחד נדמה לעתים כלא קיים ומפרנס חוקרים רבים ברחבי העולם. שני הורוביץ-רוזן היא דוקטורנטית בבית-הספר לתקשורת באוניברסיטת בר-אילן, מתמחה בסיקור פילנתרופיה והמגזר השלישי בתקשורת
article 4: 
סכם את המאמר הבא במשפט אחד, בבקשה.
מתוך 43 גופים ציבוריים שמרכז המחקר והמידע של הכנסת (ממ"מ) פנה אליהם לצורך הכנת דו"ח על מענה לפניות הציבור בגופים ציבוריים, רק 26 טרחו להשיב. לשישה מתוכם כלל אין נוהל לטיפול בפניות הציבור ורק עשרה מפרסמים את הנהלים לציבור. בפחות ממחצים מהגופים ישנה אפשרות לפנייה באמצעות הרשתות החברתיות. ממצא נוסף של הדו"ח הוא כי אזרח הפונה לגוף ציבורי, במידה וניתן בכלל לפנות אליו, יכול לחכות לתשובה עד שלושה חודשים. לפי תקנון שירות המדינה, עובד ציבור חייב לתת תשובה עניינית בכתב תוך 45 יום. הנתונים הוצגו בוועדת הכנסת לפניות הציבור. בהודעה לעיתונות מטעם הוועדה נמסר כי אריק קליינר, ראש אגף פניות הציבור במשרד ראש הממשלה, אמר בישיבת הוועדה כי "השירות לציבור הוא שירות לא טוב, העבודה שנעשתה עד עכשיו לשיפור השירות לתלונות הציבור בכלל המשרדים היא לא מספיק טובה. רוב המשרדים לא נותנים שירות בשפה הערבית שהיא שפה רשמית במדינת ישראל. אנשים בעלי מוגבלות ואוכלוסיות חרדיות לא יכולות לפנות לחלק מהמשרדים באמצעות הטלפון. אין היום נוהל שמחייב את כלל המשרדים והגופים השונים לסטנדרט אחיד לטיפול בפניות הציבור, כל משרד בונה לעצמו את הנוהל בהתאם לצרכי הארגון".
article 5: 
סכם את המאמר הבא במשפט אחד, בבקשה.
בשנה האחרונה הרחיב משרד התחבורה את האפשרות לעלות לאוטובוס מהדלת האחורית (למחזיקי כרטיס רב-קו). אפשרות זו תורמת לבטיחות ולייעול התחבורה הציבורית. אך אליה וקוץ בה: מסתבר שגם מספר ההתגנבויות עלה – לעתים בשגגה ולעתים בכוונה. לטענת המשרד "בקווים בהם נוהגת כבר עליה מכל הדלתות, נמצא כי יש ריבוי מקרים של הימנעות מתשלום דמי נסיעה. בגוש דן מדובר על כ-15%, בירושלים על כ-9% ובמטרונית בחיפה – 30%". לאור נתונים אלו, מבקש המשרד לתקן את פקודת התעבורה ולהעניק לחברות התחבורה כלים אפקטיביים לאכיפה, ביניהם: בעיניי, ישנו הגיון רב בחלק מהתיקונים המוצעים – ואולי אפילו בכולם. עם זאת, שווה להסתכל רגע לצדדים ולראות כיצד ממשיכה הממשלה לתת עדיפות לרכבים פרטיים על-פני תחבורה ציבורית. ניקח לדוגמא את ירושלים: במידה ותעלו לרכבת הקלה מבלי לתקף את כרטיס הנסיעה, תקבלו קנס של 186 ש"ח – מצד שני, אם תיסעו ברכבכם למרכז העיר ותחנו בכחול-לבן בלי לשלם יעמדו הקנס על 100 ש"ח בלבד. בפועל, הקנס על עבירה מאותו תוכן מקל באופן משמעותי על משתמשי הרכב הפרטי לעומת משתמשי התחבורה הציבורית – חבל. קישור לתזכיר המלא: http://www.tazkirim.gov.il/Tazkirim_Attachments/43922_x_AttachFile.doc (מה עושים כדי שיתוקן) יש לכם השגות על תזכיר החוק המדובר? זה השלב בו הציבור יכול להשפיע! היכנסו לאתר הממשלתי והעירו. למרבה הצער, היכולת להגיב פועלת כיום רק בגרסאות מיושנות של דפדפן אקספלורר שלא קיימות עוד (באמת). אין לכם? מוזמנים לכתוב פה בתגובות את הערותיכם ואנו נעבירן במרוכז. 
article 6: 
סכם את המאמר הבא במשפט אחד, בבקשה.
ביום רביעי האחרון, לצד כתבה מרכזית נוספת שעסקה בריכוזיות הגבוהה במשק הישראלי, פירסם העיתון "דה-מרקר" תרשים שהציג את שווי הקבוצות העסקיות בישראל ביחס לכלל השוק העולמי. בתרשים, שהתבסס על נתוני מרכז המחקר והמידע של הכנסת, הוצבה ישראל במקום הראשון, כשאחריה צרפת, נורבגיה, גרמניה, איטליה, ספרד, בריטניה ויפן. כותרת התרשים קראה: "ישראל בצמרת דירוג הריכוזיות בעולם". אולם במחקר של מרכז המידע של הכנסת, שהתבסס על מחקר משנת 2008 שפירסם בנק ישראל, הוצגה טבלה שונה. לפי טבלה זו, יש מדינות שבהן דירוג הריכוזיות במשק גבוה יותר מאשר בישראל, לעתים בשיעור ניכר: הונג-קונג, פורטוגל, קוריאה, תאילנד, שבדיה, הפיליפינים ואינדונזיה. למדינות הללו לא היה זכר בתרשים של "דה-מרקר". אגב, מאז פורסם מחקר הכנסת הופיעה טבלה זו ב"דה-מרקר", פעם אחר פעם, עם אותם הנתונים ממש, ואותה הכותרת: "ישראל בצמרת דירוג הריכוזיות בעולם". שותפותיה של ישראל לצמרת דירוג הריכוזיות העולמית נעדרו. באפריל האחרון, על בסיס נתוני דו"ח בנק ישראל, פורסם ב"דה-מרקר" תרשים על "שיעור השליטה במשק של 10 המשפחות העשירות". בתרשים הוצבה ישראל במקום הרביעי, לאחר אינדונזיה, שבדיה והונג-קונג. בדו"ח בנק ישראל הופיעו מדינות נוספות מעל ישראל, ובין היתר נמצא כי שיעור ההחזקה הממוצע במדינות המתפתחות גבוה במעט מהשיעור במדינת ישראל.  מ"דה-מרקר" נמסר בתגובה כי "הגרפים שבהם השתמשנו מתארים נאמנה מגמות מאוד ברורות העולות מהמחקר של הכנסת ומהדו"ח של בנק ישראל. מטבע הדברים, לא ניתן להכניס לכל גרף את כל המדינות המופיעות בו מפאת מגבלת מקום, ולכן אנחנו בוחרים מדגם של מדינות המשקף את המגמה המתוארת במחקר. במקרה דנן, המדגם שבחרנו הוא של המדינות המפותחות החברות בארגון ה-OECD. "במחקר של הכנסת עולה בבירור שישראל, שבוחנת את עצמה ביחס לארגון ה-OECD שזה עתה הצטרפנו אליו, דומה במאפייני הריכוזיות של המשק שלה למדינות המתפתחות יותר מאשר למדינות המפותחות. בגרף של בנק ישראל, שבדיה היא המדינה היחידה החברה בארגון שבה הריכוזיות גדולה יותר מזו שבישראל שלא הוכנסה לגרף". עדכון, 23.8: בידיעה שפורסמה הבוקר ב"דה מרקר" הופיע, תחת הכותרת "עסק משפחתי", תרשים שהציג את שיעור האחזקה של 10 המשפחות הגדולות במשק, במדינות שונות, על פי מחקר בנק ישראל. מדינת ישראל הופיעה במקום השמיני, לאחר אינדונזיה, הפיליפינים, שבדיה, תאילנד, קוריאה, פורטוגל והונג-קונג.
article 7: 
סכם את המאמר הבא במשפט אחד, בבקשה.
בתי הדין לעבודה בית דין א.לעבודה ת"א בשא003953/01 בתיק עיקרי: עב 004198/01 בפני: כב השופטת ע. פוגל – סגנית שופט ראשי 06/10/2005 בעניין: גאיה קורן ע"י ב"כ עו"ד דולב ו/או עו"ד נצר המבקשת /התובעת נ ג ד ידיעות אחרונות בע"מ ע"י ב"כ עו"ד שמר ו/או עו"ד סלע המשיבה/הנתבעת החלטה 1. בפני בקשה על פי סעיף 6 לפקודת בזיון בית משפט, בה נתבקשתי לאכוף על המשיבה את קיום החלטתי מיום 28.6.01. 2. המבקשת טוענת כי המשיבה הפרה את החלטת ביה"ד מיום 28.6.01 בה ניתן צו עשה להחזרתה לעבודתה. המבקשת טוענת כי חרף צו ביה"ד, מסרבת המשיבה עד היום לאפשר לה לעבוד בפועל, ומורה לעובדי המשיבה שלא לשתף עם המבקשת פעולה ולא לעבוד עמה. כך למשל , אסרה המשיבה על עורכי העיתון לעבוד עם המבקשת, והמבקשת מוצאת עצמה מובטלת ממעש במשך כל יום העבודה. כמו כן, מסרבת המשיבה לשתף את המבקשת בתורנויות, לערוך סיורים לתלמידים, ואף חסמה את האפשרות הכניסה של המבקשת למחשב. המשיבה מסרבת לתת למבקשת תלושים למזנון ומסרבת לשתפה ביציאת העובדים לנופש. 3. המשיבה טענה כי היא מקיימת את הצו ככתבו וכלשונו, וכי לא הופר כל חיוב אופרטיבי. המשיבה לא פגעה בהיקף משרתה של המבקשת ובשכרה, אך לא היתה עליה חובה לפרסם כתבות של המבקשת מכח אותו צו. 4. בעת הדיון נחקרה המבקשת בחקירה נגדית על התצהיר שהוגש מטעמה. עד המשיבה לא הופיע לדיון ונטען כי הוא סובל מליקוי רפואי, אך לא הובאה כל אסמכתא לכך שאותו ליקוי מונע ממנו לבוא ולהעיד בביה"ד. 5. האם הופר צו ביה"ד, והאם ניתן לקבוע סעד עונשי על פי פקודת בזיון בית משפט? [...] מעיון בצו בית הדין מיום 28.6.01, נראה כי אין הוא זקוק לפרוש כלל. בצו זה קיים חיוב ברור להחזיר את המבקשת לעבודתה אצל המשיבה. עצם החיוב להחזירה לעבודה , מגלם בתוכו גם את חובת תום הלב המונחת ביסוד יחסי העבודה של כל עובד ומעביד. חיוב זה כולל בתוכו את חובת המשיבה להעסיק את המבקשת , ואת זכותה של המבקשת לעבוד בפועל. [...] 9. באשר לעובדות שהוכחו בפני – המבקשת העידה כי פנתה לעורכי המוספים השונים עימם היא עובדת וביקשה לקבל מהם כתבות אך אותם עורכים הודיעו לה כי המשיבה אסרה עליהם לעבוד עם המבקשת. המבקשת העידה עוד כי יזמה רעיונות רבים לכתבות ופנתה לכל עורכי המוספים השונים , אך הם סרבו לעבוד עימה ואף הודיעו כי מדובר ברעיונות טובים אשר ינתנו לכתבים אחרים. עובדות אלה לא ניסתרו ע"י המשיבה. המשיבה הגישה תצהיר תשובה אשר אינו מהווה ראיה כי מצהירו לא הופיע לחקירה נגדית עליו. 10. מהראיות שהובאו בפני עולה כי המשיבה לא איפשרה למבקשת, לממש את זכותה היסודית לעבוד בפועל. המשיבה לא פרשה את צו בית הדין (ככל שהיה צורך לפרשו) כפי שאדם סביר היה מפרש אותו, ועל יסוד החקיקה והפסיקה הענפה בנושא "הזכות לעבוד". לפיכך – אני קובעת כי הצו הופר על ידי המשיבה. [...] 12. בהטלת איסור על עורכי המוספים לשתף פעולה עם המבקשת, ולנהוג בה כבעבר, כמו לגבי כל עובדת אחרת של המשיבה, יש משום פעולה פוזיטיבית של המשיבה המביעה כוונה ברורה שלא לקיים את הצו. המשיבה אכן שילמה למבקשת שכר חודשי על פי הממוצע השנתי של שכרה, אך פגעה על ידי הוראה מפורשת בזכותה לעבוד ובעצם החזרתה לעבודה כמו כל עובדת אחרת מן המניין של המשיבה. 13. אשר על כן אני קובעת כי יש מקום לנקוט בצעדים לפי פקודת ביזיון בית המשפט כלפי המשיבה ולאכוף עליה את ביצוע החלטת בית הדין מיום 28.6.01. במסגרת אכיפה זו אני מורה לה להעסיק בפועל את המבקשת , להורות לגורמים אשר עובדים איתה לשתף עימה פעולה, ולכבד את זכותה לעבוד. הצו חל גם על כל התנאים הנלווים להעסקה לרבות מתן תלושים למזנון, יציאה שנתית לנופש עם יתר העובדים, שיתוף בסיורים, שיתוף בתורנויות ומתן אפשרות כניסה למחשב. 14. החלטה זו תשלח לצדדים בדואר ובפקס. אכיפת הצו תיכנס לתוקפה ממועד קבלת ההחלטה על ידי הצדדים בפקס. אם לא תקיים המשיבה החל ממועד זה את הצו, יוטל עליה קנס של 2,000 ₪ לכל יום אשר בו תימשך הפרת צו בית הדין . 15. המשיבה תשלם למבקשת הוצאות ההליך בסך 4,000 ₪ + מע"מ כשכ"ט עו"ד והוצ משפט וזאת תוך 30 יום ממועד מתן החלטה זו. לקריאת ההחלטה המלאה
article 8: 
סכם את המאמר הבא במשפט אחד, בבקשה.
 כבר כמה שנים שמבקר הקולנוע האמריקאי רוגר איברט נאבק בסרטן. במהלך המאבק המתמשך איבד איברט את יכולת הדיבור, את חוש הטעם, את היכולת לשתות ולאכול, וגם פניו השתנו ללא הכר. ובכל זאת, במשך כל הזמן הזה, הוא ממשיך לכתוב: על סרטים, אבל לא רק. "כשאני כותב", הוא אומר, "כל הבעיות שלי נעלמות, ואני הופך לאדם שתמיד הייתי". כריס גונס מהמגזין "אסקווייר" מבלה קצת זמן איכות עם איברט (שהיה מבקר הקולנוע הראשון שזכה בפרס פוליצר), ומגיש כתבה שעשויה להביא אתכם לדמעות.  העיתון "אטלנטה פרוגרסיב ניוז" פיטר את אחד מכתביו מפני שזה התעקש להיות אובייקטיבי בדיווחיו.  פייסבוק? טוויטר? באז? החלטתם כבר איזו רשת חברתית מתאימה לכם?  רוברט מקצסני וגון ניקולס, מחבריו של הספר החדש "The Death and Life of American Journalism", מדברים על מותו של הענף ועל מה שלדעתם יסייע להקימו לתחייה (בשתי מלים: סובסידיות ממשלתיות).  שבוע אחרי ש"לה-פיגארו" ו"לאקספרס" הצרפתיים הודיעו שיתחילו לגבות תשלום עבור תכניהם האינטרנטיים, הקימו שני עיתונים אירופיים אחרים, גרמניים הפעם, "חומות תשלום" לאתרי האינטרנט שלהם.  ובינתיים, סקר מקיף של מכון נילסן מגלה ש-85% מגולשי האינטרנט אינם מתלהבים, בלשון המעטה, מלפתוח את הארנק בעת הגלישה.  עורך ה"סאנדיי טיימס" בדימוס, הארי אוואנס, נשא בניו-יורק הרצאה עמוסת פאנץ-ליינים שנגעה בהווה ובעתיד של העיתונות, בחשיבותה של עיתונות חוקרת ובסיבות שלדעתו "חומות תשלום" אינן רעיון מוצלח במיוחד. דאחקה לדוגמה: "להיות עיתונאי כיום זה קלי קלות. כבר לא צריך אפילו לספור את המלים לבד".  לאיסלנד יש תוכנית שאפתנית להפוך לבירה העולמית של העיתונות החוקרת.  ה"וושינגטון פוסט" מסביר מדוע כל-כך קשה להיות עיתונאי באיראן.  חוקים חדשים ונוקשים באזרבייגן ימנעו מעיתונאים לצלם ו/או להקליט אדם ללא אישורו המפורש.  שבע שנים אחרי פרוץ המלחמה בעיראק, מנסה "פרונט ליין" להעריך את חלקם של 3,000 העיתונאים שדיווחו עליה.  מגיש טלוויזיה בן 70 מה-BBC, שהודה בשידור שהרג את המאהב שלו, שגסס מאיידס, נעצר על-ידי המשטרה.  בצל טענות על כך שמקסיקו הפכה לאחד המקומות המסוכנים ביותר בעולם לעיתונאים, מינו השבוע הרשויות תובע חדש שתפקידו לעסוק בפשעים נגד אנשי תקשורת. בקרוב: תובע חדש שתפקידו יהיה לעסוק בפשעים נגד תובעים שעוסקים בפשעים נגד אנשי תקשורת.  ה"שיקגו סאן טיימס" סיפר השבוע לקוראיו על ארוחת הערב הרומנטית של הנשיא אובמה ורעייתו לכבוד יום האהבה. הבעיה: הארוחה נערכה בשנה שעברה.  עיתונאים נפאלים שביקשו לחקור את רציחתו של גמים שה, מו"ל מקומי בכיר, הוזהרו שאם לא יפסיקו לדחוף את האף, גורלם יהיה דומה לזה של המו"ל המנוח.  וגם באריתריאה המצב אינו מזהיר עבור עיתונאים, כפי שאפשר ללמוד מסיפורו של יונאס אמבייה, עיתונאי שעבר בעשור האחרון מסכת של מעצרים והתעללויות, עד שברח מהכלא, ומהמדינה.  עוד עיתונאי שגזר והדביק פעם אחת יותר מדי נכנס לסטטיסטיקה. הפעם מדובר בכתב של ה"ניו-יורק טיימס", שתיבל את כתבות הכלכלה שלו במשפטים שנלקחו באופן קבוע מתוך כתבותיו של עמיתו מה"וול-סטריט גורנל". ועל כך נאמר: גם גנב, וגם טיפש.
article 9: 
סכם את המאמר הבא במשפט אחד, בבקשה.
האם מיזם החאמסות של עורך "ידיעות אחרונות" רון ירון הוא פרסום סמוי למוצר של זרוע אחרת של הקבוצה? הקדמה: אתמול התפרסם בעיתון שער אחורי בפריסה חגיגית ומיוחדת, שהוקדש כולו לאיור בשחור-לבן של חאמסה. "ידיעות אחרונות מזמין אתכם לצבוע את החאמסה לכבוד החיילים והשוטרים – ולהצטלם איתה", נכתב בכותרת העמוד. משני צדיה הודפסו הכיתובים "נלחמים בטרור" ו"תודה לגיבורים שלנו" (בפונט גדול במיוחד). "הם מגנים עלינו בגופם מדי יום, ונותנים את כל הנשמה כדי שאזרחי ישראל יוכלו, גם בימים קשים של טרור ומהומות, להמשיך בשגרת חייהם. עכשיו אתם יכולים לומר לחיילים ולשוטרים תודה צבעונית במיוחד – מכל הלב", נכתב מתחת לאיור. "אתם מוזמנים לצבוע את החאמסה הגדולה שבעמוד זה, לכתוב את שמכם, להצטלם איתה – ולהעלות את האיור המוכן לפייסבוק ולאינסטגרם של ידיעות אחרונות או ynet, תחת ההאשטג #תודהלגיבורים. גם כיתות, משפחות או קבוצות חברים יכולות לצבוע ולהצטלם יחד. צבעו את החאמסה בעפרונות, בטושים, בצבעים זוהרים או עדינים, לבד או עם הילדים. הכל כדי להראות לאנשי כוחות הביטחון שלנו שגם כאשר הם עומדים אל מול הסכנה – הם אף פעם לא לבד. לא חייבים לצבוע הכל. אפשר להכניס קצת צבע. והעיקר – לשתף". כפי שניתן לראות, מדובר בטקסט שיווקי מובהק, ובעצם הזמנה לקמפיין קידום לכל דבר – כולל ההכוונה המדויקת להפצה ושכפול ברשתות החברתיות השונות. אבל מה מנסים לקדם ב"ידיעות אחרונות" באמצעות הקריאה הנרגשת? מובן שיש כאן המשך של הקו שעליו הוחלט בעיתון לאחר ההפסד בבחירות (הדגשת העממיות וה"פטריוטיות" של העיתון, בניסיון לכבוש בחזרה את לבם של הקהלים שמאסו במלחמתו של "ידיעות אחרונות" בנתניהו), וברור גם כי מילוי ההוראות והפצת החאמסה הצבועה הם למעשה פרסום של העיתון עצמו, שהלוגו שלו מודפס בגדול בראש הדף (שמופץ גם ברשת באמצעות דף הפייסבוק ואתר ynet), בדומה לאופן בו בנקים (למשל) מפרסמים את עצמם על גבי דגל ישראל ביום העצמאות ועל גבי מדבקות פטריוטיות בתקופות מלחמה. אך מדוע הוחלט דווקא על הדרך הביזארית הזו (למרבה האירוניה, סמל החאמסה שאוב בכלל מהמסורת המוסלמית, ומייצג את ידה של פאטמה, בתו של הנביא מוחמד), והאם הדבר קשור לטרנד הצביעה למבוגרים ולעובדה שהוצאת הספרים של "ידיעות אחרונות" מנסה להוביל אותו בישראל? ייתכן, כמובן, שמדובר בצירוף מקרים, אך לאחרונה התפרסמה ב"לאשה" כתבה רחבת היקף על הטרנד המסחרי: "צביעה במקום עצבים: טרנד חוברות צביעה למבוגרים, מרגיע ובריא למוח", ממליצה כותרת הכתבה מ"לאשה" (מגזין מבית "ידיעות אחרונות") שהתפרסמה גם באתר xnet, גם הוא מבית "ידיעות אחרונות". ב"לאשה" הציעו גם שער לצביעה (בתצלום למעלה). "ידיעות אחרונות" גם פרסם קופון שהזמין את הקוראים לרכוש את ספרי הצביעה של הוצאת "ידיעות אחרונות". "המנויים נהנים מטרנד הצביעה העולמי!", נכתב במרכז המודעה לסדרת הספרים, שהוצעו למכירה במחיר מבצע של 19.90 שקל כל אחד (בתנאי שיירכשו בסניפי סופר-פארם). למעשה, גם לצדה של החאמסה עצמה, בשולי הדף, נכתב אתמול כך: "האיור מתוך חוברת תופסים צבע בהוצאת ידיעות-שורות". הכיתוב המסגיר מופיע בחלק מהגליונות - אך נעלם מאחרים. האיור עצמו, אם תהיתם, כולל סמלי המגן-דוד שבמרכזו, לקוח בכלל מאתר התמונות הבינלאומי "שאטרסטוק" וצויר על ידי המאייר דימיטרי פנקובק, תושב בלרוס.
article 10: 
סכם את המאמר הבא במשפט אחד, בבקשה.
שיטוט אקראי באתר הישראלי של חברת כי"ל עלול ליצור את הרושם שמדובר בארגון חדש שכל ייעודו שמירה על הסביבה. הגרפיקה העדינה של הידיים שעוטפות את הכדור הכחול והלוגו ההייטקיסטי החדש לא משאירים מקום לספק. תחת הלשוניות "קיימות", "אחריות" ו"מחויבות" מתחבאים סיפורים יפים והצהרת כוונות על האופן שבו כי"ל פועלת להגן על הסביבה, והכל עטוף בתמונות של אנשים מחייכים וטבע. רוצים לשחק ב"מכבסה הירוקה"? לחצו על התמונה מה שלא מוזכר שם למשל הוא שמדובר בקונצרן ענק בבעלות עידן עופר, שחברות רבות שבשליטתו מככבות כבר שנים במקומות הראשונים במדד ההשפעה הסביבתית השלילית של המשרד להגנת הסביבה. וכי"ל אינה היחידה. גם האתר של טורבינת הגז "חגית" של חברת החשמל מציגה את אותו הניחוח. בפתח האתר מוצגת תמונה ובה מרבצי דשא גדולים וירוקים ופרות חומות רועות בחופשיות באחו. כאילו במקרה, מאחור, נמצאת תחנת כוח שהמשרד להגנת הסביבה דירג לאחרונה במקום החמישי במדד הפליטות. שמה של "חגית" נכלל גם בין עשרים החברות במדד ההשפעה הסביבתית האחרון. התמונה הפסטורלית של הפרות לא רק שאינה משקפת את מציאות הזיהום, אלא שהיא אף אינה נאמנה למציאות בשטח: הפרות ומרבצי הדשא הודבקו במלאכת פוטושופ גסה, ודי בהגדלת התמונה כדי לראות את התפרים. את אותם התפרים בדיוק, ראה בתחילת החודש כתב "שקוף" דרור גורני, שביקר בכנס של ארגון "מעלה" שבו החברות המזהמות ביותר במשק קיבלו ציון על מאמץ סביבתי. "למרות מטרתו החשובה של הארגון, לא מעט פעמים נראה שדווקא החברות המזהמות ביותר במדינה מקבלות ממנו ציון סביבתי מושלם", כתב גורני, שתיאר כיצד המקום שובץ בעציצים ירוקים ואמירות ריקות שצבעו הכל בצבעי הסוואה.במילים אחרות, החברות המזהמות במשק עושות כל מאמץ כדי לטשטש ולשטוף בירוק את תרומתן לזיהום בארץ. האם הן מצליחות? אספנו ציטוטים מהאתרים של חלק מעשרים החברות במדד המפעלים המזהמים, ומבחר מייצג של ארגוני סביבה וארזנו אותם לחידון – האם מדובר בארגון ירוק, או כזה שרק מעמיד פנים כדי לטשטש את הנזק? היכנסו וגלו. 
article 11: 
סכם את המאמר הבא במשפט אחד, בבקשה.
בלילה שבו נחתם ההסכם הקיבוצי בין עובדי "מעריב" לבין שלמה בן-צבי, הסתודד הבעלים החדש של "מעריב" עם מקורבו אודי רגונס (בעבר סמנכ"ל "מקור ראשון" וכיום ב"מעריב") ושוחח עימו על חגי מטר, יו"ר ועד העובדים בעיתון. כך טוענת גבי גולדמן, עורכת חדשות חוץ ב"מעריב" וחברת ועד העיתונאים, בתצהיר שהגישה בשבוע שעבר לבית-הדין לעבודה בתל-אביב באמצעות עו"ד אמיר בשה. הנהלת "מעריב" טוענת כי אי-קליטתו מחדש של מטר ב"מעריב" נבעה מהחלטה של עורך מקומוני הקבוצה דאז, יובל היימן, ונבעה משיקולים כלכליים ולגיטימיים בלבד. בארגון העיתונאים דוחים גרסה זו וטוענים כי ההחלטה בעניינו של מטר התקבלה בדרגים הגבוהים של ההנהלה, בשל היותו יו"ר הוועד. "בליל החתימה על ההסכם הקיבוצי, לילה שבו היו שני הצדדים שקועים במו"מ קדחתני שהסתיים בשעה שש בבוקר, נתקלתי בסצינה שעוררה את חשדי", מצהירה גולדמן. "בנקודה מסוימת, שבה הצוותים התפצלו להתייעצויות ודיונים פנימיים, הסתובבתי אנה ואנה במשרד הגדול (בחיפוש אחרי שירותים), כאשר לפתע מצאתי עצמי עומדת מול שלמה בן-צבי, מבעלי המשיבה, ויד ימינו אודי רגונס, כיום סמנכ"ל במעריב, שהסתודדו בקצה של מסדרון מרוחק. "ניכר היה כי השניים חיפשו את המקום המבודד ביותר במשרד הגדול שבו נוהל המו"מ, משרדם של צלמאיר, פילוסוף, טולדנו, באי-כוח המשיבה דאז, וכל שפת הגוף שלהם רמזה כי מדובר בנושא חשוב ומתוח. חייכתי אליהם לשלום והמשכתי בדרכי, אולם הסקרנות העיתונאית שלי גרמה לי להשתהות מאחורי כוננית ספרים כדי לנסות לשמוע מה הביג דיל. עמדתי שם כדקתיים, ולמרות שלא שמעתי משפטים שלמים, הצלחתי בבירור לשמוע שם שחזר בשיחתם שוב ושוב – חגי מטר. "אני זוכרת היטב כי חזרתי לחברי בתחושה קשה שלפיה משרתו של חגי מטר בסכנה מוחשית. התלבטתי אם לחלוק עימו ועם היתר את המידע, והחלטתי שלא לעשות כן, כדי שלא להוסיף עוד דאגה אחת לדאגות הרבות שהעכירו את מצב רוחנו באותו לילה, ומתוך אמונת תם כי מעסיק שרוצה בטובת העובדים לא יפטר יו"ר ועד בזמן מאבק עובדים. בדיעבד אני מצרה על כך שלא אמרתי דבר". לטענת גולדמן, מטר היה "הרוח החיה מאחורי התארגנות העיתונאים במעריב עוד מיומה הראשון", ואי-קליטתו מחדש גרמה נזק לוועד. בוועד "מעריב" נותרו רק שני חברים פעילים, היא והכתב יובל גורן, ושניהם "כורעים תחת העומס, הן האובייקטיבי והן הרגשי". לטענתה, "נסיונות רבים לגייס חברים חדשים לוועד נתקלו בתגובות מהססות, מכיוון שאנשים חוששים מגורל דומה כשל חגי מטר. אני עצמי הרגשתי לא פעם, בהולכי במסדרונות מעריב, כאילו על מצחי מצוירת מטרה, ואף הבעתי בפני חברי ובפני ארגון העיתונאים וההסתדרות חשש שיפטרו אותי כמו שפיטרו את חגי". גולדמן מציגה תמונת מצב עגומה, שבה בשבועות האחרונים "כל הישגי מאבק העיתונאים מתמסמסים". לטענתה, מאז החתימה על ההסכם הקיבוצי, הנהלת "מעריב" "התנהלה כיריבה של הוועד ולא כפרטנרית ליחסי עבודה קיבוציים". גולדמן טוענת כי חברי הוועד נאלצו לרדוף אחר ההנהלה כדי לשמוע ממנה על כוונותיה; כי ההנהלה סירבה לנהל מו"מ עם הוועד; וכי ההנהלה פנתה לעובדים בהסכם הקיבוצי והציעה להם לעבור לחוזה אישי "בשכר ובתנאים נמוכים יותר ולא – יבולע להם באמצעות פיטורים". לדבריה, ניכר חוסר תום הלב של הנהלת "מעריב", שביד אחת מבקשת לפטר עובדים מאורגנים ומנגד הבעלים בן-צבי מודיע כי החברה נמצאת על סף רווחיות, כפי שדווח באתר זה. גולדמן עתידה להיחקר על תצהירה בדיון שיתקיים מחר בבוקר בבית-הדין. 21961-11-12
article 12: 
סכם את המאמר הבא במשפט אחד, בבקשה.
 השבוע עסקה התקשורת רבות בעדותה של המיליארדרית שרי אריסון, בעלת השליטה בבנק הפועלים, ולפיה היא שומעת קולות ומקבלת מסרים על העתיד להתרחש בעולם ופועלת בהתאם לכך. עמנואל רוזן משוחח עם נחמיה שטרסלר, פרשן כלכלי ב"הארץ" ובערוץ 2, ועם חברת-הכנסת לשעבר זהבה גלאון (מרצ) על הסיקור שקיבלה אריסון. האם יש מקום לדאגה כתוצאה מהתבטאויותיה של אריסון? האם המתקפה על אריסון נובעת מכך שהיא אשה, והאם התקשורת הגזימה בביקורתה?  אף ערוץ לא רכש בינתיים את זכויות השידור לליגת הכדורגל הבכירה בישראל. עמנואל רוזן משוחח על כך עם שלומי ברזל, עורך מדור הספורט ב"הארץ", ועם אורי שילה, מנכ"ל ההתאחדות לכדורגל. האם המשבר הכלכלי אשם במצב? האם האשמה בהתנהלות ההתאחדות לכדורגל, או אולי האשם דווקא באייל ברקוביץ, פרשן בשידורי הליגה המעביר ביקורת חריפה על רמת השחקנים?  אורלי אזולאי על ברק אובמה ועמנואל רוזן על נוחי דנקנר ושרי אריסון.
article 13: 
סכם את המאמר הבא במשפט אחד, בבקשה.
אמיתי זיו, כתב התקשורת של "דה-מרקר", התייחס היום לדברים שאמר שאול אמסטרדמסקי בראיון ל"העין השביעית" בתחילת החודש לרגל זכייתו בפרס סוקולוב. אמסטרדמסקי הוא כתב העיתון הכלכלי המתחרה, "כלכליסט". זיו פירסם את הדברים ב"מכתב פתוח" שאליו הפנה מחשבון הטוויטר שלו (לקריאת המכתב המלא). אחרי שהחמיא לעמיתו על עבודתו העיתונאית, ולפני שחתם את דבריו בשבחים נוספים, כתב זיו: "תהיתי קצת על האמירה שלך בעין שדה-מרקר עיתון ימני מאוד. הם הסוו את זה יופי, אבל זה עיתון ימני מאוד. זו קביעה מאוד משונה בעיני", מאחר ש"דה-מרקר" "העלה על נס את המודל הסקנדינבי" ועוסק ב"משכורות העתק של בכירי המשק", "שילוב חרדים וערבים בשוק העבודה", "אי-השוויון והעוני". "ואם אנחנו כזה עיתון ימני, עיתון של טייקונים יעני", כותב עוד זיו, "איך תסביר את זה שהבנק הגדול במדינה הפעיל עלינו חרם פרסומות ארוך? ואחר-כך חברת הסלולר הגדולה במדינה, ורשת הקמעונות הגדולה במדינה? וכל אותה תקופה המשיכו לזרום התקציבים של אותם גופים לעיתון שלך". עוד הוסיף זיו: "האם יש איזה שמאלן כלכלי שלא מקבל אצלנו אינצים? שלי יחימוביץ, יוסי זעירא, מומי דהן וכל שם אחר שתעלה – קיבל ומקבל אצלנו נייר בנדיבות יותר מבכל עיתון אחר. ובוא נדבר רגע על המחאה החברתית. איפה אתם הייתם? כי אני יודע איפה אנחנו היינו – בשדרה. דה-מרקר תמך ללא סייג במחאה החברתית. גליונות הארץ חולקו חינם לאוהלים, ואפילו הוצאנו גליון מחאה מיוחד שחולק בהפגנות". זיו התייחס גם להתבטאות אחרת של אמסטרדמסקי: "לא מבין את האמירה שלך לגבי זה שדה-מרקר מנסה להסוות את המסר שלו", כתב זיו, "זו אמירה מתנשאת, לאמור: אל תאמינו להם, אני יודע מאיזה חומר הם עשויים באמת. אפשר להאשים את דה-מרקר בהרבה דברים, אבל אי-אפשר להאשים אותנו שאנחנו מעבירים מסרים מעורפלים. כשכתבים בעיתון, ואני ביניהם, נפגשים עם בכירים במשק, אם כבר, מאשימים אותנו בבולשביזם, לא בהיפר-קפיטליזם". לבסוף כתב זיו על יחסו של העיתון שבו הוא כותב לסוגיית האיגודים המקצועיים: "אני יודע, אני יודע. העבודה המאורגנת. אודה ולא אבוש. בנושא הזה דה-מרקר לוקח עמדה שאינה מתיישבת עם עמדת הסתדרות העובדים. אני לא מסקר את עובדי הנמל וחברת החשמל (תודה לאל), אבל כמי שכן מסקר את נושא הדואר ובמידה פחותה את מכון התקנים, אני גאה בעמדה שהעיתון לוקח כנגד הוועדים החזקים. בעיני זו אחת מבעיות היסוד במשק. באותה נשימה אזכיר שעמדנו דווקא לצדם של עובדי HOT ופלאפון ושרוב כתבי דה-מרקר בעצמם מאוגדים".
article 14: 
סכם את המאמר הבא במשפט אחד, בבקשה.
הסיפור הגדול של השבוע בתחום המדיה הוא ללא ספק פרשת הפלגיאט שבה מצאה את עצמה מעורבת מאורין דאוד, בעלת הטור הנודעת של ה"ניו-יורק טיימס". בטורה מיום ראשון האחרון (17.5.09) עשתה דאוד שימוש בכמה שורות שנלקחו מבלוג האקטואליה "Talking Points Memo", ולא נתנה קרדיט לגוש מרשל, האיש שכתב אותן. דאוד הנבוכה התנצלה, ואמרה שזה היה בטעות, ומרשל האבירי כתב בבלוג שלו שמבחינתו מדובר במים מתחת לגשר. ובכל זאת, התקשורת חגגה את הסיפור הזה לדעת. הסיבה? במשך תקופה ארוכה ה"טיימס" מתלונן על כך שהאינטרנט בוזז את חומריו. עכשיו, כשה"טיימס" סוף-סוף נתפס בוזז חומר שמקורו באינטרנט, האינטרנט פשוט לא יכול היה להתאפק מלפצוח בחגיגות.  דאוד נתפסת על חם על-ידי קורא ערני של גוש מרשל >> דאוד מתנצלת ואומרת שזה לא היה בכוונה >> גוש מרשל סולח לדאוד בבלוג שלו >> האינטרנט חוגג את עצמו לדעת >> ענף הירחונים ממשיך לגסוס. דו"ח שמסכם את המחצית הראשונה של 2009 פורסם השבוע ומלמד שמגזיני אמריקה סובלים מירידה של 23% בהכנסות ממכירת מודעות לעומת אשתקד. רק שמונה ירחונים, מבין 118 שנכללו בדו"ח, דיווחו על עלייה כלשהי בהכנסות (רובם עוסקים בכושר, אחד עוסק בחקלאות, ואחד בציד). הסובלת הגדולה מכולן היא ענקית המגזינים Conde Nast, שצפויה להפסיד השנה מיליוני דולרים. זו החברה שמוציאה, בין השאר, את "ווג", "GQ" ואת ה"ניו-יורקר". בין הירחונים של החברה שנמצאים במצב הגרוע ביותר אפשר למצוא את "Wired", שאצלו חלה ירידה של 50% במספר המודעות. מו"ל העיתון סיפר ל"ניו-יורק טיימס" שהתוכנית שלו להצלת הספינה מטביעה כוללת בעיקר תפילה וציפייה לנס.  הנתונים העגומים >> ב-"Wired" מתפללים לנס >> מגזין אחר שאיום סגירה ממשי מרחף מעל ראשו הוא "Paste", מגזין מוזיקה שיוצא באטלנטה ורואה אור ברחבי העולם בכ-200 אלף עותקים בחודש. במאמץ אחרון להציל את מקום העבודה שלהם פנו העורכים לקוראיהם כשהם, פחות או יותר, מתחננים לתרומות. לעזרת "Paste" נחלצו 75 אמנים, וביניהם להקות ידועות דוגמת The Decemberists, Indigo Girls ו-She & Him, שהסכימו לתרום משיריהן לקוראים שיכניסו יד לכיסם כדי להציל את העיתון.  פרטי הקמפיין להצלת "Paste" >> נמצא מודל כלכלי שיציל את העיתונות: גברת אמידה העונה לשם לואיסה שילמה 13 אלף דולר כדי לכתוב בלוג ב"הפינגטון פוסט". התפקיד הנחשק נמכר במכירה פומבית, והכסף ייתרם לצדקה. מדוע הסכימה לואיסה לשלם עבור התפקיד? "אריאנה הפינגטון היא האלוהים שלי, ואני משתחווה לה", סיפרה לאתר הרכילות "Gawker". "חוץ מזה, ההפינגטון פוסט נראה כמו מקום טוב להתחיל בקריירת כתיבה". אם עוד כמה עשירים משועממים ילכו בעקבותיה, אפשר יהיה להתחיל לדבר על היחלצות מהמשבר.  הסיפור ב"Gawker" >> טרנד הטוויטר עדיין מסרב לגווע, וכעת, משפשט ואחז גם בעיתונות המסורתית, נשאלת השאלה: על-פי אילו קודים אמורים לנהוג עיתונאים מכובדים בעודם מעדכנים את המזדנבים שלהם בזוטות שאורכן לא יותר מ-140 תווים? על-פי ממצאיו של גו סטראפ, שהתפרסמו ב"אדיטור ופבלישר", בין העיתונים שנוהגים חומרה יתרה עם כתביהם בכל הנוגע לכתיבה בפלטפורמות בלתי רשמיות אפשר למצוא את ה"וול-סטריט גורנל", ה"וושינגטון פוסט" וה"לוס-אנגלס טיימס". ה"ניו-יורק טיימס", לעומת זאת, מחמיר פחות. כתוצאה מכך, מספר סטראפ, כבר הספיק העיתון לסבול מכמה מקרים שבהם דלף לטוויטר מידע מישיבות המערכת.  מאמרו של סטראפ ב"אדיטור ופבלישר" >> אחרי עיתוני ה"מטרו", מגיע תורו של עיתון ה"טקסי". בהודו הושק השבוע "MumBaee", עיתון חדש שיוצא לאור בלמעלה מ-30 אלף עותקים על-ידי איגוד נהגי המוניות של מומבאי, ומחולק חינם לנוסעי צי הרכב העצום שלו.  הידיעה ב"אינדיה ניוז" >> חביב המדור, איש התקשורת הפופולרי גלן בק, שנוטה לזרוע היסטריה, להפיץ תיאוריות קונספירציה ולפרוץ בבכי במסגרת תוכניתו בערוץ פוקס ניוז, התארח השבוע בתוכנית "The View" וקיבל על הראש מחבורת הקצקעס שיושבות בפאנל. בין השאר כונה בק על-ידי וופי גולדברג "A lying sack of dog mess", שזו הדרך האמריקאית להגיד למישהו בטלוויזיה שהוא חתיכה של חרא. משם זה רק הלך והידרדר.  וופי אומרת לגלן בק מה היא חושבת עליו >>
article 15: 
סכם את המאמר הבא במשפט אחד, בבקשה.
בג"ץ 8091/06 בפני: כבוד השופט ד חשין העותרים: 1. נ.ט.ו. רשתות גלובליות (ישראל) בע"מ 2. N.T.V Hungry Commercial Limited Liability Company נ ג ד המשיבים: 1. שר התקשורת 2. המועצה לשידורי כבלים ולשידורי לווין 3. ערוצי זה"ב ושות 4. מת"ב-מערכות תקשורת בכבלים בע"מ 5. תבל-תשדורת בינלאומית בישראל בע"מ 6. די.בי.אס. שרותי לווין (1988)בע"מ 7. וש טלקנל בע"מ עתירה למתן צו על תנאי וצו ביניים העותרת 1 היא נציגה בישראל של העותרת 2, חברה זרה המפעילה את ערוץ NTV-MIR, (להלן: הערוץ). העותרות מבקשות צו על תנאי המורה למשיב 1 לנמק מדוע לא יעניק להן, באמצעות משיבות 6-3, היתר לכלול פרסומת ישראלית בשידורי הערוץ. כן מבקשות הן צו על תנאי שיורה למשיבה 2 (להלן: המועצה) לשקול מחדש את החלטתה האוסרת על הערוץ להמשיך ולשלב פרסומות ישראליות בשידוריו, ולהאריך את המועד שנקבע להפסקת שידור פרסומות אלו. כן התבקש צו ביניים, שיורה למועצה שלא לאכוף על משיבות 3-6 את החלטותיה האוסרות על הערוץ שידורי פרסומת ישראלית, ויורה גם לאחרונות שלא לבצע החלטות אלה. העתירה באה בעקבות ס 6כד(א) לחוק התקשורת (בזק ושידורים), תשמ"ב-1982 הקובע כי בעל רישיון כללי לשידורי כבלים לא יכלול פרסומת בשידוריו ובעקבות בג"ץ טלקנל בו הורה בג"ץ לערוץ RTVi (המיועד בעיקר לציבור בישראל או לחלק ממנו) על איסור פרסומת, לאחר מתן 3 חודשי התארגנות, שבעקבותיו הודיעה המועצה למשיבות 3-6 כי הן נדרשות לפעול להפסקת שידורי פרסומות ישראליות גם בערוץ NTV, עד 4.10.2006. בית-המשפט העליון דחה את הבקשה למתן צו ביניים ופסק כי: הנחת המוצא היא, כי שידורי ערוץ NTV מיועדים בעיקרם לציבור בישראל או לחלק ממנו. משכך, ולאור בג"ץ טלקנל, אין הערוץ רשאי לכלול בשידוריו פרסומות ישראליות. לפיכך, אין מקום ליתן צווי ביניים כמבוקש, שכן הדבר יאפשר לערוץ NTV להמשיך ולשדר פרסומות ישראליות בניגוד לחוק. מסקנה זו מתחזקת לאור ההפליה שתיווצר אם יינתן הצו המבוקש, בין ערוץ NTV לערוצים זרים אחרים, שהאיסור לשדר פרסומות ישראליות חל אף עליהם. אין דומה הפליה פסולה זו להבחנה הכשרה והמותרת שבין ערוצים אלה לבין הערוץ שמפעילה טלקנל, בהיות האחרון ערוץ ייעודי, המורשה לפי חוק לשדר פרסומות. אף בקשת העותרות לדחות את המועד שהחל ממנו אסור יהיה לערוץ לשדר פרסומות ישראליות נדחתה, שכן נמצאים אנו מעבר לתקופת שלושת החודשים שבהם היה על העותרות להתארגן לקראת אכיפת האיסור על שידור פרסומות ישראליות בערוץ. היעתרות לבקשת העותרות תיצור הפליה בין הערוץ לבין ערוצים אחרים, שנאלצו להסתפק בשלושה חודשי התארגנות. סיכויי העתירה קלושים ככל שהיא נוגעת לבקשה להתיר שידור פרסומות ישראליות עוד בטרם נתן המשיב 1 החלטה בעניין זה. אשר למאזן הנוחות, אין צורך להכריע במחלוקת שבין העותרות לבין טלקנל בעניין זה. האיסור על שידורים המיועדים בעיקרם לציבור בישראל או לחלק ממנו, אינו מופנה אך כלפי העותרות, אלא על כל ערוץ המשדר שידורים כאלה. לפיכך, אף אם נניח כי הערוץ ייפגע כתוצאה מהאיסור על שידור פרסומות ישראליות, הרי שפגיעה זו היא בבחינת תוצאה טבעית של אכיפת החוק. בדיוק לשם מזעור פגיעה אפשרית מעין זו נועדו 3 חודשי ההתארגנות. לקריאת פסק הדין המלא
article 16: 
סכם את המאמר הבא במשפט אחד, בבקשה.
האירוע הגדול הראשון שצריכה הייתי לסקר ככתבת "די-צייט" שזה עתה הגיעה לישראל היה הטבח שביצע ברוך גולדשטיין בחברון. כבר אז הבחנתי באופיים המיוחד של דיווחי הטלוויזיה הישראלית. במשך ימים שלמים שודרו דיווחים מיוחדים על הנושא, אותן תמונות זוועה הוצגו שוב ושוב לפרטי פרטיהן. אופי דומה לובש סיקורן של התקפות מחבלים על אזרחים ישראלים – מוצגים צילומים ארוכים וקלוז-אפס ממקום התרחשות הרצח. לאחר רצח רבין ראיתי כיצד נוטלת על עצמה הטלוויזיה את תפקיד הפסיכותרפיסט של עם שלם. מי שהיה משותק מרוב אבל יכול היה להשתתף בהתרחשויות ולהתייחס יום ולילה מול המסך הקטן. העובדה שמהדורת "מבט" עוסקת במשך קרוב לשעה אך ורק בהתרחשויות בישראל ובאזור נותנת לצופה, לעתים קרובות, את התחושה שהוא נמצא במרכז העולם. העורכים במערכת לענייני פנים נאלצים להזכיר מדי פעם שיש סכסוכים, משברים קואליציוניים או בחירות גם במקומות אחרים בעולם.   מרחק זה מכביד במדינה שבה החדשות נשמעות מדי שעה, אפילו בזמן נסיעה באוטובוס ציבורי. אכן, קורה כאן לא מעט, אולם גם כלי התקשורת מדווחים הרבה מאוד. שני העיתונים היומיים הגדולים, "ידיעות אחרונות" ו"מעריב", נאבקים על התפוצה, ומאבק זה משתקף, כמו בכל מקום, בעיקר בכותרות צעקניות ולאו דווקא בעליית רמת הכתיבה העיתונאית. פירושו של דבר הרבה "בלה-בלה", שבארצות אחרות מופץ על-ידי "העיתונות הצהובה". מאידך, אין בישראל, למרבה המזל, אף לא עיתון אחד מסוג ה"בילדצייטונג" הגרמני או "הסאן" האנגלי. לעיתונות ה"בלה-בלה" יש לשייך, בעיני, גם את העיסוק הרעשני במשפחת נתניהו. אין ספק שראש הממשלה, הדוגל בסגנון פוליטי פסבדו-אמריקאי, הביא זאת על עצמו. אולם, אפילו כמשקיפה מן הצד אינני יכולה להשתחרר מהחשד שאילו היה זה שמעון פרס שהיה מבזבז 3,000 דולר בבית-מלון בדאבוס, היתה לכך תהודה פחותה בהרבה. במקרה זה, ייתכן שהגישה התקשורתית השלילית, שנתניהו כה מרבה להתלונן עליה, מילאה בכל זאת תפקיד מסוים, אם כי קטן, שכן יש מספיק סיבות אחרות, ראויות, לדיווח ביקורתי. התחרות על התפוצה מוליכה, לעתים, לפרסום סנסציות שהאקטואליות שלהן אינה עולה על 24 שעות. אולם כיוון שידיעות ישראליות המוצגות כחשובות מאומצות כמעט מיידית על-ידי כתבי העיתונות הבינלאומית, מופיעים בתקשורת האירופית והאמריקאית דיווחים על אודות אירועים שכבר אינם אקטואליים. לדוגמה, דיווח על ראיון עם פרופ זאב מעוז, מנהל המכון ללימודים אסטרטגיים באוניברסיטת תל-אביב, שבו הוא מתייחס במלוא הרצינות לאפשרות של פוטש צבאי בישראל, הופיע ביומון הגרמני "פרנקפורטר אלגמיינה צייטונג", אף שבאותה עת שוב לא זכה כלל לתשומת לב ציבורית. דיווח זה הוביל לקריאה טלפונית אלי ממרכז השבועון "די-צייט" בגרמניה, שעורכיו רצו מאמר מפורט בנושא לשבוע לאחר מכן. לאחר כמה וכמה שיחות עם "יודעי דבר", אושר לי את אשר כבר שיערתי קודם לכן: שהנושא הוא "זבוב שתוחלת חייו היא יום אחד", כפי שאופייני לתנאי התקשורת הישראלית. אך כיצד להבהיר זאת למערכת שבועון הבית שלי, שעורכיו קראו זה עתה על הנושא בעיתון היומי החשוב בגרמניה? לא כל מה שהתקשורת הישראלית מייצרת מדי יום ביומו הוא באמת "אקטואלי" כפי שהוא מוצג. לעבוד ככתבת חוץ עבור שבועון מסוג "די-צייט" משמעו לדווח על התפתחויות ארוכות טווח. אולם, משום שכל העת מועברים מישראל כל-כך הרבה דיווחים אקטואליים, עלי ללחוץ על המערכת בהמבורג שוב ושוב שגם לה כדאי לפרסם נושאים חשובים שהם עדיין בלתי ידועים, ושאנחנו יכולים להדפיסם ראשונים. ברם, אם מתפוצץ מטען חבלה או יש התנגשויות אלימות, אין ברירה אלא להזיז מאמר מתוכנן על תום עידן הקיבוצים או על הקוניקטורה בתחום הטכנולוגיה המודרנית, לטובת המצב ה"אקטואלי באמת". גיזלה דאכס היא כתבת השבועון הגרמני "די-צייט" בישראל גיליון 9, יוני 1997
article 17: 
סכם את המאמר הבא במשפט אחד, בבקשה.
בדירתה של השחקנית אלפרידה ריטר, שזה עתה חזרה מרוסיה. מזוודות פרוקות למחצה. העיתונאים פיקסל, פייגל והלברשטאם מנופפים בזרועות ומציפים אותה בשאלות. שלושתם ביחד (בערבוביה): יש לך סימנים של הנאגאייקות [שוט רוסי]? בואי תראי אותם? אנו רוצים פרטי פרטים, details. איך הייתה המוסקוואיות? מה הרשמים שלך? את בוודאי סבלת נורא, את שומעת, בוודאי ס ב ל ת? פיקסל: תארי כיצד התייחסו אליך כאל אסירה! פייגל: אנא ספרי על רשמייך עבור מהדורת הערב! הלברשטאם: תארי עבור מהדורת הבוקר מה הייתה האווירה בדרך חזרה! אלפרידה ריטר (במבטא צפון גרמני ובחיוך): רבותי, אני מודה לכם על העניין הרב, זה באמת נוגע ללב, שהווינאים האהובים שלי שמרו את אהדתם אלי. אני מודה לכם מכל הלב, שכל כך טרחתם באופן אישי. הייתי בשמחה גם מחכה עם פריקת המזוודות, אולם אינני יכולה לומר לכם אלא שהיה מאוד מאוד מעניין, ששום דבר רע לא קרה לי ושהנסיעה חזרה היתה אמנם ארוכה, אבל אפילו לא במקצת קשה, ושאני (בטון שובב) מאוד שמחה להיות שוב בווינה האהובה. האלברשטאם: מעניין—כלומר הנסיעה חזרה היתה ארוכה—את מוכנה להודות בכך? פייגל: היא אמרה קשה. פיקסל: חכו רגע, את ההקדמה כתבתי כבר במערכת—רק רגע—(כותב)—מיסורי השבי הרוסי נפדתה, ולאחר נסיעה ארוכה וקשה הגיעה סוף-סוף ליעדה. האמנית הגירה דמעות שמחה, ביודעה על היותה שוב בעירה האהובה וינה. אלפרידה ריטר (מאיימת עם האצבע): דוקטור שלי, דוקטור שלי, את זה לא אמרתי, להיפך, אני אמרתי שבכל הקשור אלי אינני יכולה להתלונן על כלום. פיקסל: אהה! (כותב) האמנית מתבוננת כעת אחורה בשוויון נפש אירוני מסוים על מה שעבר עליה. אלפרידה ריטר: אבל מה זה?—אני חייבת לומר—לא, דוקטור, אני מזועזעת. פיקסל (כותב): אבל אז—כשהמבקר רענן את זיכרונה, היא ביטאה זעזוע. במלים נרגשות תארה ריטר כיצד ניטלה ממנה כל אפשרות להתלונן על היחס לו זכתה. אלפרידה ריטר: אבל דוקטור, מה אתה מנסה לעשות?—אני בשום אופן לא יכולה לומר... פיקסל: היא אפילו לא יכולה לומר. אלפרידה ריטר: אבל באמת—אני לא יכולה באמת לומר. הלברשטאם: אבל באמת, את לא יודעת שאפשר לומר הכל?! חברה יקרה, הביטי, קהל הקוראים רוצה לקרוא, את מבינה. את י כ ו ל ה לומר. אצלנו בוודאי, ברוסיה אולי לא, כאן תודה לאל יש זכות דיבור, לא כמו ברוסיה. כאן השבח לאל ניתן לומר הכל על המצב ברוסיה. האם ברוסיה התעניין עיתון כלשהו בך כמו כאן. נו אז! פייגל: ריטר, גלי תבונה. האם את חושבת שקצת פרסומת תזיק לך במקום שבו את עוד מתכוונת להופיע? נו אז! אלפרידה ריטר: אבל רבותי—אני לא יכולה—זה הרי מצוץ מהאצבע—לו הייתם רואים זאת בעצמכם—לו הייתה לי אפילו תלונה מזערית על הצקות ברחוב או במשרדים —אתם מעלים על דעתכם שהייתי שותקת? פיקסל (כותב): רועדת עדיין מהתרגשות, נזכרת ריטר כיצד ההמון ברחוב מעך את אצבעותיה, כיצד הציקו לה במשרדים כאשר העזה להביע תלונה מזערית וכיצד היא היתה חייבת לשמור על שתיקה בנוגע לכל החוויות האיומות הללו. אלפרידה ריטר: אבל דוקטור, אתה חומד לצון. אני יכולה לומר לכם אפילו שהשוטרים באו מאוד לקראתי, הושיטו יד היכן שיכלו. לא היתה לי בעיה כלשהי לצאת החוצה לכל מקום שרציתי, ולחזור הביתה אחר כך, אני מבטיחה לכם, לו הייתי מרגישה אפילו לשנייה אחת כאסירה... פיקסל (כותב): האמנית מספרת, שבמקרה אחד כאשר היא ניסתה לצאת החוצה, באו השוטרים לקראתה, אחזו בה בידה והחזירו אותה הביתה, ושלמעשה חיה חיי אסירה... אלפרידה ריטר: כעת אני באמת כועסת—אין זו אמת רבותיי-אני מוחה! פיקסל (כותב): היא באמת כעסה, בהיזכרה בחוויות אלה, במחאותיה חסרות הטעם. אלפרידה ריטר: אין זו אמת רבותיי! פיקסל (כותב): לא אמת? מה זאת אומרת לא אמת? כל מלה שכתבתי יצאה מפיך. מערכה ראשונה, תמונה 14, מתוך "ימי האנושות האחרונים: טרגדיה בחמש מערכות עם פתיח ואחרית דבר" מאת קארל קראוס, בתרגומה של ד"ר איריס רחמימוב מאוניברסיטת תל-אביב, מובאת כאן באדיבות האוניברסיטה Karl Kraus, Die Letzten Tage der Menschheit: Tragödie in fünf Akten mit Vorspiel und Epilog Edition 1926 (Die Fackel Wien, Leipzig) מה שנשמיד / אורן פרסיקו מי שצורך תקשורת באופן ביקורתי, חב חוב עצום לקרל קראוס גם אם מעולם לא קרא מילה אחת שכתב
article 18: 
סכם את המאמר הבא במשפט אחד, בבקשה.
חברות וחברים, בדרך לניצחון נוסף באחד המאבקים שלנו! דיווחנו לכם על זה ראשונים עוד כשזה היה בתנור, אך כעת זה סופי: מבקר המדינה קובע בדוח רשמי כי על כל איש ציבור לפרסם מדיניות למחיקת פוסטים ביקורתיים בדפיו הציבוריים, וכי חסל סדר חסימה שרירותית!  השנה אספנו יחד אתכם מידע על פוליטקאים שחוסמים אזרחים בעמודי הפייסבוק שלהם – ללא אזהרה מראש, וללא כל סיבה מוצדקת. כלומר מגיבים שלא התבטאו באלימות, אלא רק העבירו ביקורת מנומסת או שאלו שאלות – אוידו מדפים שאנו מממנים באמצעות כספי מיסים. אותם גולשים נחסמו מדפים שלא דנים בהם על עיצוב הסלון, אלא על התנהלות ציבורית. פנינו לוועדת האתיקה של הכנסת בנושא – וחסמו אותנו. עיתונאים אחרים? צחקו עלינו. לבסוף ערכנו סקר חסימות גדול יחד עם אסתי סגל, ופנינו למבקר (יחד עם רבים אחרים שנחסמו). כעת מבקר המדינה מתקין כללים דיגיטליים מעולים! "מניעת ביקורת לא נוחה לאיש הציבור או לגוף הציבורי" הוא אומר, אך אינה סיבה המצדיקה חסימה. לדברי המבקר, יש לנקוט תחילה ב"אמצעים שפגיעתם בחופש הביטוי פחותה, כמו מתן אזהרה או חסימה מוגבלת בזמן". המבקר קבע כי על גוף ציבורי או איש ציבור המפעיל דף פייסבוק ציבורי לפרסם מדיניות בדבר השימוש בדף ולקבוע נהלים. "על נוהלי השימוש לעלות בקנה אחד עם הזכות לחופש הביטוי ולכלול אמצעי תגובה מידתיים שיינקטו נגד המפרים את מדיניות השימוש בדף, כגון אזהרה קודם מחיקה או חסימה לזמן מוגבל בתגובה על ההפרות הראשונות". עוד הוא קובע שהסנקציות צריכות להיות מנומקות ויש לתעד את הטלתן. הכנסת והפוליטיקאים עלולים לא לאמץ את הנחיות המבקר בנושא. אך כעת עתירה שתוגש לבית המשפט בנושא תוכל להישען על פסיקתו! במיוחד מול שרים וראשי ערים (מול הח"כים פסיקת המבקר היא יותר בגדר המלצה, בניגוד לרשות המבצעת). אז מי מרים את הכפפה?   
article 19: 
סכם את המאמר הבא במשפט אחד, בבקשה.
אם תמונה שווה אלף מלים, אולי אפשר להסתפק בטקסט? מתברר שזאת עמדתו של ה"ניו-יורק טיימס". קוראיו של העיתון האמריקאי יכלו לקרוא שאת השער של הגיליון החדש של "שרלי הבדו" תעטר דמותו של הנביא מוחמד, בעינו דמעה, בידיו השלט "Je suis Charlie" ומעליו הכיתוב "הכל נסלח". אבל את הקריקטורה עצמה לא יכלו לראות. המאמר של רייצל דונאדיו מה-12.1.15 מתאר את ישיבת המערכת של 25 הניצולים מהטבח בשבועון הסאטירי, שהתנהלה במשרדי העיתון "ליברסיון", שהתנדב לספק את האכסניה הזמנית. בסיום הישיבה המוצלחת, כותבת דונאדיו, "בשמחה אם גם באירוניה", הם פרצו בקריאות "אללהו אכבר". המאמר מלווה בשלוש תמונות, באחת מהן נראים הניצולים העמלים על הגיליון שיודפס בחמישה מיליון עותקים, במקום 60 אלף שבשגרה. אבל הקריקטורה שבמרכז העניין, כמו גם הקריקטורות האחרות של מוחמד שפירסם "שרלי" בעבר, אינן ביניהן. צריך סיבה טובה כדי לא לכלול את הקריקטורות בכתבה הזאת ובדיווחים השונים על הפיגוע. האם הסיבה של ה"טיימס" היתה טובה דייה? רבים חשבו שלא. האומבודסמן של העיתון, מרגרט סליבן, הקדישה שני טורים לעניין. את ההחלטה לא לפרסם קיבל העורך הראשי דין באקט, היא כותבת, ונימק זאת כהתחשבות בקוראים: "יש לנו סטנדרט שמשמש אותנו נאמנה כבר זמן רב: יש הבדל בין עלבון שלא לצורך לבין סאטירה. רוב הקריקטורות הן עלבונות שלא לצורך". באקט הכחיש כי מדובר בכניעה לפחד מפני פעולת תגמול או דאגה לשלומם של אנשי ה"טיימס" ברחבי העולם. התייעצתי עם אנשי הדסק הבינלאומי, סיפר העורך, ואלה אמרו שהם אינם חוששים. ההחלטה היתה עקרונית, הצהיר. אפשר להבין זאת: ה"טיימס" לא היה מוצא לנכון לפרסם קריקטורות כאלה בימים כתיקונם, אז מדוע היום? אלא שאם אפשר להצדיק את אי-הפרסום של הקריקטורות הקודמות של "שרלי" בדיווחים לאחר הפיגוע, כאשר הפוקוס החדשותי היה הטבח עצמו והתמונה המרכזית היתה זירת האירוע רווית הדם, הרי כאשר במוקד נמצא הגיליון החדש, הדיווח ללא השער המדובר מעורר תחושת צדקנות יותר מאשר כבוד לקוראים רגישים. ואולי גם הערך החדשותי של הקריקטורות אינו מחריג אותן מההתנהלות בשגרה ואינו מצדיק את הפגיעה האפשרית ברגשות הקוראים? המוטו של ה"ניו-יורק טיימס", שמופיע בראש כל מהדורה, הוא "כל החדשות שראויות לדפוס". לפנינו, אם כן, דילמה בין "כל החדשות" לבין "הראויות לדפוס". כספינת הדגל של העיתונות האמריקאית, ה"טיימס" מושך תשומת לב רבה יותר, ובהתאם גם מעניק תשומת לב יתרה להצדקת החלטותיו. אבל כלי תקשורת אחרים נהגו באופן דומה. גם הרשתות CNN ו-NBC, כמו גם הסוכנות AP, לא פירסמו את הקריקטורות. "וושינגטון פוסט" נמנע בתחילה מפרסום הקריקטורות הישנות, בדומה ל"טיימס", מתוך רגישות לקוראיו (למעט במאמר דעה, בהחלטה של עורך הדעות), אבל בדיווחו על הגיליון החדש של "שרלי" הביא את תמונתו, וכך נהג גם ה"וול-סטריט גורנל". בטורה השני, לאחר הדיווח על השער של "שרלי", סברה האמבודסמן סליבן שה"טיימס" היה צריך להכריע באופן דומה: "קוראי העיתון לא היו צריכים ללכת למקום אחר כדי למצוא את התמונה". ייתכן של"ניו-יורק טיימס" היה קל לדבוק בעקרון אי-הפרסום מפני שעם האינטרנטיזציה של התקשורת, קשה להאמין שגם הקוראים הנאמנים ביותר לא נחשפו לתמונות. אפילו עיתונם האהוב סיפק קישור לתמונת השער החדש; כך הקוראים נחשפים למלוא האינפורמציה, בעוד שהעיתון יכול לשמור על העמדה הבלתי מתפשרת. אפשר לתהות: האם ההחלטה של באקט היתה נותרת בעינה גם בעידן לא מקוון, עת הקוראים היו תלויים במידה רבה בעיתון כדי להיחשף לתמונת השער של "שרלי"? כלי תקשורת אחרים הציגו עמדה עקרונית שונה בתכלית. פלטפורמות אינטרנטיות כמו "הפינגטון פוסט" ו"באזפיד" פירסמו את הקריקטורות מלכתחילה ובהבלטה. נח שכטמן, עורך ב"דיילי ביסט", שפירסם פאנל של הקריקטורות, אמר ל"קולומביה גורנליזם ריביו" ש"כלי תקשורת שמחליטים שלא לפרסם את התמונות האלה או לטשטשן ראויים לגינוי". עיתונים מרכזיים באירופה פירסמו גם הם את הקריקטורות, ביניהם "פרנקפורטר אלגמיינה צייטונג" הגרמני, "נויה זוריצר צייטונג" השווייצרי, "קוריירה דלה-סרה" האיטלקי וכמובן "לה-מונד" הצרפתי. אבל דווקא העיתון הדני "יילנדס פוסטן", שב- 2005 פירסם 12 קריקטורות של מוחמד שעוררו מהומה רבתי, שמר הפעם על שתיקה ויזואלית. העורך יורן מיקלסן מצוטט ב"קולומביה גורנליזם ריביו" כאומר: "אני שומר על זכותי כעורך לפרסם בעתיד קריקטורות מכל הסוגים. אבל לא עכשיו. האמת היא שמבחינתנו זה יהיה חסר אחריות לגמרי לפרסם כעת קריקטורות ישנות או חדשות של הנביא. רבים לא ירצו להודות בכך. אני מודה בכך, הגם שבחוסר רצון".
article 20: 
סכם את המאמר הבא במשפט אחד, בבקשה.
מהו מדור "הגנזך" דו"ח כספי, 2008 דו"ח כספי, 2009 דו"ח כספי, 2010 דו"ח כספי, 2011 דו"ח כספי, 2012 דו"ח כספי, 2013 דו"ח כספי, 2014 דו"ח מילולי, 2008 דו"ח מילולי, 2009 דו"ח מילולי, 2010 דו"ח מילולי, 2011 דו"ח מילולי, 2012 דו"ח מילולי, 2013 דו"ח מילולי, 2014 תקציר הליכי ביקורת מטעם רשם העמותות, 2015 חמשת מקבלי השכר הגבוה בעמותה, 2009 חמשת מקבלי השכר הגבוה בעמותה, 2010 חמשת מקבלי השכר הגבוה בעמותה, 2011 חמשת מקבלי השכר הגבוה בעמותה, 2013 חמשת מקבלי השכר הגבוה בעמותה, 2014 עמותת יתדות תשמ"ו להחדרת ערכי היהדות: תעודת רישום, 1986 נסחי חברה, יתדות ת.ש.מ.ו הוצאה לאור ופרסומים בע"מ: 22.4.18 | 8.4.21 עשיית שימוש כלשהו, לרבות עיון, קריאה והסתמכות על מסמכים כשהם לקוחים מתוך מדור זה, היא בבחינת הסכמה מכללא מצדו של עושה השימוש לעשות זאת באופן הוגן וסביר ובהתאם לכל דין, תוך הימנעות מהפרת זכויות כלשהי. המסמכים הנכללים במדור מפורסמים כפי שנתקבלו, ול"הצלחה" ו/או ל"העין השביעית" אין ולא תהיה כל אחריות ו/או שליטה על תוכנם, צורתם, שלמותם וכיו"ב. גולשים המחזיקים בידיהם מסמכים שיש תועלת בחשיפתם לאור השמש מוזמנים לפנות אלינו ולמסור אותם באמצעות כתובת האימייל contact@the7eye.org.il
article 21: 
סכם את המאמר הבא במשפט אחד, בבקשה.
גון סטיוארט, מנחה ה"דיילי שואו" בערוץ קומדי-סנטרל, הוא הסטיריקן המצליח והמפורסם ביותר בארה"ב. סקרים ומחקרים טענו כי התוכנית בהגשתו שקולה למשדרי חדשות רגילים מבחינת היקף המידע המוצעת לצופים, וכי עבור נתח גדול של צופי הטלוויזיה האמריקאים היא משמשת ספק המידע העיקרי של אקטואליה.  לכבוד פרשת האזנות הסתר, המאיימת על אחיזתו של רופרט מרדוק באימפריית העיתונות הגדולה בעולם, כמה קטעים מן התוכנית העוסקים באיל התקשורת – מ-2003 ועד לפרשה הנוכחית. קטעי הווידיאו מובאים כאן בהתאם לרשיון השימוש באתר התוכנית. The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook
article 22: 
סכם את המאמר הבא במשפט אחד, בבקשה.
 "תולעת המשפט" הוא פרויקט ביג דאטה שנועד "להנגיש בצורה פתוחה וגולמית נתונים על הנעשה בבתי-המשפט בישראל", כך על-פי הצהרת הכוונות של מייסדו, אנדי וורמס. וורמס שוחח על הפרויקט ועל תפיסת העולם שמאחוריו ב"קול העין", תוכנית הרדיו של "העין השביעית" וקול-הקמפוס. להלן גרסה ערוכה של השיחה שקיים איתו המנחה איתמר ב"ז. "תולעת המשפט", מספר וורמס, עושה שימוש במאגר הנתונים של אתר האינטרנט של הרשות השופטת, המציג מידע על התיקים המשפטיים הנידונים בבתי-משפט ברחבי הארץ. "תולעת המשפט עושה דבר מאוד פשוט: היא לוקחת את כל הנתונים ומכניסה אותם לגיליון אלקטרוני, כלומר לאקסל, כך שכל אחד יוכל לעבוד על זה עם כלים סטטיסטיים ומספריים ולעשות את הבדיקות שהוא מעוניין בהן ולהגיע למסקנות". איזה סוג של מסקנות אפשר להסיק מהמידע שהנגשת עד עכשיו? "למשל, כמה תיקים נפתחים בכל בתי-המשפט, כמה שופטים מטפלים בכמה תיקים, ובאיזה סוגים של תיקים. פרסמנו גם רבע מיליון רשומות של מינויים מקצועיים בשכר שנעשו בבתי-המשפט – בתי-המשפט בארץ, כשהם מנהלים תיקים, ממנים אנשי מקצוע כמו רופאים או עורכי-דין שמסייעים בתיק. "פעם פנה אלי עיתונאי שרצה לבדוק האם יש דפוסים שחוזרים על עצמם כשבתי-המשפט ממנים אנשי מקצוע – למעשה הוא רצה לבדוק האם יש איזושהי קומבינה שלפיה אנשי מקצוע מסוימים מקבלים הרבה יותר מינויים מאנשי מקצוע אחרים. לשמחתנו לא יצא מזה שום פרסום כי העיתונאי הגיע למסקנה שאין משהו חריג, שבאמת התיקים מפוזרים באופן די רחב בין מספר גדול מאוד של אנשי מקצוע. הדבר המעניין הוא שיש לנו את היכולת בתור אזרחים ובתור פעילים לבדוק את הרשויות שלנו ולעמוד על תפקודן". למה להנגיש מידע דווקא ממערכת המשפט? "מערכת המשפט היא מערכת מאוד חשובה בישראל, שנוגעת לכל תחומי החיים שלנו – לחיינו הפרטיים, לחיינו העסקיים וליחס בין האזרחים לבין הרשויות. למעשה, זו תמונת ראי של החברה כולה. אפשר לראות באיזה ערים מגישים הכי הרבה תביעות, איזה חברות ביטוח או חברות תחבורה מקבלות הכי הרבה תביעות, מה שיעור התביעות שנמצאות מוצדקות. דרך הסכסוכים, התביעות והתיקים בבתי-המשפט אנחנו רואים תמונת מצב של כל החברה הישראלית". ב"תולעת המשפט" אתה מתבסס על מידע פומבי שהממשלה מנגישה. איזה ציון היית נותן לממשלה בתחום תחזוקת מאגרי הנתונים הפתוחים שלה? "תולעת המשפט סורקת אך ורק את החלק הפומבי של אתר בתי-המשפט. לחלק החסוי אין לנו גישה. מצד אחד מערכת המשפט, בגלל הטבע והייעוד שלה, וגם בגלל החוקים בארץ, היא אחת המערכות הכי פתוחות בישראל – וכל אחד יכול להיכנס ולמצוא שם נתונים. מצד שני, המערכת מאוד קשה ומסורבלת לשימוש. אין למשל פונקציות של חיפוש או סטטיסטיקות". צריך לציין, מדובר בפונקציות מאוד בסיסיות. אם אני רוצה למשל לראות במערכת "נט-המשפט" את כל ההליכים שקשורים לאהוד אולמרט – אני לא יכול פשוט להקיש כמו בגוגל "אהוד אולמרט" ולקבל את כל התיקים. "זה לא קיים. אתה צריך לחפש את זה ידנית בתהליך מאוד ארוך ומייגע שייקח לך אלפי שאילתות, או שאתה יכול לנסות את מזלך ולשלם כסף למאגרים פרטיים שנמצאים בשימוש של משרדי עורכי-דין, אבל בהם לא כל הנתונים מופיעים – רק מה שיש בו עניין לעורכי-דין. "עורכי-דין בדרך כלל מתעניינים במקרים שבהם בית-המשפט הגיע לפסק דין והפעיל עקרונות משפטיים. לעומת זאת, בתולעת המשפט אפשר למצוא גם תיקים שהסתיימו בפשרה, שאין בהם בדרך כלל עניין משפטי – אבל לפעמים אפשר לגלות בהם דפוסים. למשל, חברה שמגיעה ליותר מדי פשרות – יכול להיות שהיא פועלת לפי שיטת מצליח ולא מטפלת בלקוחות שלה בצורה הגונה". מה גרם לך להקים את האתר? "האתר הוקם בהשראת הסדנא לידע ציבורי, עמותה שעוסקת בהנגשת מידע ממשלתי. השתתפתי פעם בהאקתון שלהם, הם עושים דברים דומים עם מאגרים אחרים, כמו מאגרים של רשויות הבנייה והתכנון ומאגרים של תאונות דרכים. הנושא עלה – ולקחתי את זה לאט-לאט. "תולעת המשפט נמצאת בקשר עם מספר חוקרים באקדמיה, עיתונאים ופעילים שעושים שימוש בנתונים כדי לבדוק את הנושאים שמעניינים אותם. זה פרויקט מאוד צעיר שפועל עם מעט משאבים, אז בינתיים זה לא הניב שום פרסום, אבל יש הרבה אנשים שמתעניינים ועובדים עם זה". שלוש שנים מהיום, איך היית מדמיין את "תולעת המשפט"? "בעוד שלוש שנים, אם יהיו זמן ומשאבים, תולעת המשפט תשקף באופן מלא את כל הפרטים שקיימים באתרי הממשלה, וגם תתעדכן בזמן אמת כך שניתן יהיה לראות היום את כל מה שקרה אתמול במערכת המשפט". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס מדי שבוע בימי חמישי בשעה 12:00, וזמינה להאזנה באתר התחנה ובאתר "העין השביעית". ניתן גם להתחבר לפיד ה-RSS של "קול העין" באתר icast. עורכת מוזיקלית: חן ליטבק.
article 23: 
סכם את המאמר הבא במשפט אחד, בבקשה.
 חיים זיסוביץ משוחח עם השופט בדימוס מישאל חשין ועם העיתונאי מוטי קירשנבאום, על הסוגיות שמעוררות ההדלפות של תמלילי החקירה של ראש הממשלה אהוד אולמרט. האם הפרסום פוגע בהליך המשפטי, ולמי יש אינטרס להדליף את החומרים?  התקשורת פרסמה בהבלטה סרטון וידיאו שצילמה נערה פלסטינית בשליחות ארגון "בצלם", המתעד חייל צה"ל יורה כדור גומי בעצור פלסטיני כבול. חיים זיסוביץ משוחח עם אורן יעקובוביץ מ"בצלם", אור הלר מערוץ 10 ויועצת התקשורת אמילי עמרוסי (לשעבר דוברת מועצת יש"ע): האם ראוי שהתקשורת תעשה שימוש בחומרים "מטעם", שיכול להיות שנערכה בהם מניפולציה?  "עם כל הקושי, אני חייב להצטרף למבקרים כולם... לפעמים גם הקונצנזוס יכול להיות צודק". יאיר גרבוז על התוכנית "הפוליגרף", על הטלוויזיה כמשק אוטרקי ועל סיום עונת השידורים של "תיק תקשורת". התוכנית תשוב בתום הפגרה.
article 24: 
סכם את המאמר הבא במשפט אחד, בבקשה.
שכר הח"כים יעלה השבוע בכ-1,300 שקלים. את זה אתם כבר יודעים. אבל מה היה קורה אילו הח"כים היו מקבלים את המלצת הוועדה שהם בעצמם מינו לענייני התנאים שלהם? בדקנו: השכר היה עולה במצטבר, מאז 2015, בכ-680 שקל בלבד, במקום בכ-5,300 ש"ח. הפעם ב #טרחנות_לשבת החלטנו לבדוק מה היה קורה אם הח"כים לא היו קובעים לעצמם את השכר. * ועדה ציבורית שמינתה הכנסת דנה בסוגיית השכר במשך חודשים רבים, ולבסוף קבעה כי על השכר להיות מוצמד למדד המחירים לצרכן (יוקר המחיה) ולא לשכר הממוצע במשק. כתוצאה מכך, שכר הח"כים היה אמור להפסיק לזנק מדי שנה, מעשה שחברי הכנסת לא היו מוכנים לסבול. אז מה עשו? ועדת הכנסת בראשות דוד ביטן פשוט דחתה את המלצתה של הוועדה ב-2015. במקום זאת, הח"כים קבעו כי השכר יוצמד לשכר הממוצע במשק.  המשמעות הישירה: העלאת שכר של בין 700 – 1400 ש"ח בחודש מדי שנה. יש לציין כי חברי אופוזיציה מהמחנה הציוני, יש עתיד ומרצ נלחמו, ללא הצלחה, בניסיון לקבל את המלצות הוועדה הבלתי תלויה. בהערכה שביצענו, מצאנו כי אם הצמדת השכר הייתה מתקבלת כפי שהציעה הוועדה – לפי מדד המחירים – השכר בין שנת 2015 לשנת 2020 היה עולה בכ-680 שקל (במקרה שמדד ירד השכר היה אמור לקפוא). פתרון ביניים שניתן היה לאמץ, הוא תמהיל של הצמדת השכר הממוצע ויוקר המחייה, וכך לקבל העלאה ריאלית, אך מתונה יותר לאורך השנים. בנקודה זו ראוי לציין גם את השרים שסידרו לעצמם מנגנון הצמדה דומה, פשוט כי הם חששו שהח"כים "הרגילים" ירוויחו יותר מהם.  לפני שנתיים פעלו השרים מול ועדת הכספים כדי לסדר לעצמם העלאה רטרואקטיבית באותה שנה של כ-5,000 שקל בחודש, סכום הנושק לשכר המינימום בישראל (5,300 שקל), יחד עם הצמדה דומה – לשכר הממוצע. כתוצאה, שכר השרים זינק מ-39,236 ל-44,200 ש"ח. לאחר העלאה בינואר 2019 והעלאה נוספת בינואר הקרוב, יעמוד השכר על מעל ל-50,000 שקל (כאמור, סכום סופי יקבע בינואר). תארו לכם שאתם יושבים תשעה אנשים בבר, וכל אחד מכם מרוויח שכר מינימום – 5,300 שקל. שכרכם הממוצע הוא גם 5,300 שקל. פתאום נכנס לחדר מנהל בנק, ששכרו עומד על מאתיים אלף שקל בחודש – השכר הממוצע יקפוץ ל-24,770 שקלים!  מנגד עומד השכר החציוני, הקו שחותך באמצע את מקבלי השכר, 50% מהשכירים מרוויחים מתחתיו ו-50% מעליו. במקרה הזה השכר החציוני לא ישתנה, ויישאר על 5,300 שקל. בשונה מהשכר הממוצע שמפורסם פעם בחודש, השכר החציוני מפורסם פעם בשנה, ובשנת 2018, עמד על 7,988 שקל. זאת בשונה מהשכר הממוצע  במשק, שעמד באותה תקופה על 10,584 שקל. בשורה התחתונה: הממוצע רגיש מאד לנתונים קיצוניים, ואם אלו יגדלו ופערי השכר במשק יתרחבו, יעלה גם שכר הח"כים. תמהיל של ממוצע ומדד היה יכול לרסן את הקפיצות האלו, ועדיין לספק העלאת שכר סבירה מדי שנה. * השנה האחרונה הייתה חריגה ביותר והכנסת כמעט ולא עבדה. הח"כים יקבלו העלאה שאף ארגון לא היה מאשר לעובדיו. פנינו לכלל סיעות הכנסת וכרגע מפלגות כחול לבן, ישראל ביתנו והמחנה הדמוקרטי הן היחידות שהסכימו לוותר על העלאת השכר הקרובה. אנו קוראים לשאר חברי הכנסת לפעול באופן דומה. לא עבדתם שנה. העלאה הזו לא מגיעה לכם. 
article 25: 
סכם את המאמר הבא במשפט אחד, בבקשה.
המחקר מנתח מכתבים שפורסמו ב"הארץ" במחצית הראשונה של 2003. נמצא כי הכותב הממוצע נמנה עם המגזרים החזקים בחברה; שיעור בני הקבוצות המוחלשות נמוך. התפלגות נושאי המכתבים מצביעה על התעלמות מן השסעים החברתיים לטובת מיקוד תשומת הלב בסוגיות פוליטיות/מפלגתיות. כותבים רבים נוקטים לשון "אנחנו", האמורה לכלול את כלל האזרחים. אף שהפרופיל הסוציו-דמוגרפי של החתומים על המכתבים הוא של אליטות, מרביתם מייצרים את הרושם כאילו יש אחידות בתוך החברה הישראלית וכאילו השסעים הפנימיים ממוזערים עד כדי אי-נראות. האויב הערבי נתפס, מכונן ומשועתק כישות שמעברה השני מתגלמת ישות אחידה ולְכידה של "כלל עם ישראל". המחקר נערך במסגרת הסדרה "התקשורת המגזרית בישראל", פרי עבודתה של קבוצת מחקר שקמה בשנת 2003 במסגרת מכון חיים הרצוג.
article 26: 
סכם את המאמר הבא במשפט אחד, בבקשה.
דייוויד בלאט נראה מהורהר על שער מוסף הספורט של "ידיעות אחרונות". "מחפש תשובה" היא כותרת טובה. כוחה במה שלא נאמר בה. השער מזמין את הקורא למה שנראה ככתבת פרופיל על מאמן מכבי תל-אביב. זהו שער יום חמישי קלאסי של ספורט "ידיעות אחרונות", לקראת משחק היורוליג בערב. העיתון של הקבוצה ממשיך במסורת מופלאה של 40 שנה, ואפילו עם אותו כתב – רפאל נאה. אלמלא התבקש מבט חדש על ספורט "ידיעות", לא היתה סיבה להתעכב על השער יותר משלוש שניות.  דפדוף לעמ 2 הזמין תהיות. מה שהוצג כסיפור מגזיני על בלאט וזכה לכותרת מסוגננת ולתצלום דיוקן מבטיח התגלה כלא יותר מידיעה שגרתית מנופחת. הרבה מלים, מעט חדשות. מאחורי החזות החגיגית התגלתה עבודה עיתונאית לא משכנעת. בלאט עצמו סיפק רק כמה משפטים בנאליים, ייתכן אפילו שנלקחו ממסיבת עיתונאים. האזכור של חילוקי דעות בין ההנהלה למאמן אינו חדש. סימן השאלה שהמערכת הציבה מעל דמותו של בלאט עובר לקוראים. הם אלה שמחפשים כעת תשובה לשאלה מה חידש להם העיתון. ריבוע קטן בעמ 2 הבטיח ראיון על כשלון הקבוצה עם גיא גודס, עוזרו של בלאט. יש רק בעיה קטנה: בשביל לקרוא אותו יש לסגור את העיתון וללכת למחשב, לאתר ynet. בכך מסמן העיתון את האמת שעדיין אין אומץ להודות בה: החיים מתנהלים במקום אחר, או בעצם באתר האינטרנט שלנו. התוכן המוצע ב-ynet נראה מעניין יותר מהאטריות הצפודות שהוגשו בעיתון. ההפניה לאתר כמוה כהודאה באוזלת יד. או אם תרצו, העיתון מובס על-ידי עצמו. רפאל נאה, המסקר הנצחי של מכבי תל-אביב, הוא שם נרדף לעיתונות של פעם. אין פסול בעיתונות של פעם בתנאי שהיא לא עיתונות חצר. התפקיד של נאה לא רלבנטי כבר מזמן, אבל הקריירה שלו בלתי נגמרת. הסחורה שהוא מספק צפויה ולעוסה. את מירב העניין בנוגע לבלאט מספקים באותו יום ב"ידיעות" אריה מליניאק בפרשנות יצירתית ועמיר פלג בעיתונות נשכנית. ובכל זאת – מי שתופס את מרכז הבמה הוא דווקא נאה, עם אייטם שמתברר כסיפור ללא כיסוי. עמ 5 גאה להציג את המנה הראויה הכמעט יחידה שיש למדור להציע: "פלג בחמישי". עמוד שיש לו אוהדים רבים, וגם שונאים. פרשנות חריפה שמתגוללת על גיבורי השבוע בליווי איור מרהיב. הטור של פלג הוא להיט, אבל אינו מנוצל בחזית הספורט של "ידיעות". רבע שער כהפניה לפלג הוא המינימום ההכרחי, בוודאי בהתחשב בהיצע של המדור בחמישי האחרון. שני עמודי האמצע הציגו את סופרמן רונאלדו, כוכב השבוע בכדורגל העולמי. מעניין שעורכי המדור ויתרו על הפניה בשער, אולי כי כיכב שם יום קודם. ובכל זאת, לפעמים בחירה מתבקשת היא הבחירה הנכונה. התמיהה גדלה מפני שהפניית השער השנייה בגודלה היתה לראיון משעמם עם יוסי מזרחי, מאמן מכבי נתניה. העמוד שקיבל מזרחי היה החוליה החלשה הנוספת של המדור באותו יום. אחרי שתי שאלות בענייני קבוצתו, נשאל מזרחי על נושאים ברומו של עולם. דעתו על ליגת-העל, הדרבי של ירושלים, אבי לוזון או לימור לבנת לא מעניינת ולא באמת חשובה. גם לסתום חור בגודל של עמוד צריך לדעת. "משחק חופשי" היה לפני כשנה וחצי הטור השבועי שבו מרחו השבוי-לשעבר גלעד שליט ואריק הניג את הגיגיהם המפוהקים. שליט השתחרר בינתיים מהעיתון והקוראים נותרו שבויים של הניג, החתום על טור טרחני-תמהוני. עמוד של קטעי רכילות מחו"ל נראה דליל ומפוספס. תמונת חברתו של רונאלדו נמרחה מכף רגל ועד ראש, ולמרות זאת לא הצליחה להיות אטרקטיבית במיוחד. מדור שאמור להיות שמח וצבעוני – מעוצב באופן מיושן. עשרה אייטמים קצרים הותירו רושם שנכתבו כלאחר יד. אחד מהם הפנה את הקוראים ל-ynet, שם יוכלו לצפות בחזאית צרפתייה מגישה את הפינה שלה בעירום. ייתכן שעורך לחוץ במיוחד כיוון אקדח לרקתו של יאיר קטן, החתום על הטקסטים, וכפה עליו לגרד חומרים. אין הרבה כבוד מקצועי בליהוק של ראש דסק עולם לתפקיד של כתב רכילות. ליד ידיעה על איומי עבריינים כלפי כדורגלן שכבה מודעה עגומה, לא תואר לה ולא הדר, שבישרה ביובש כי תחליבי רחצה התגלו כבעלי ריח לוואי, אם כי הם בטוחים לשימוש. כזה הוא מדור הספורט של "ידיעות": לא מסוכן לבריאות, אבל גם לא ממש מזין. בעיקר עולה ממנו ריח לוואי, שמרמז לקוראים שהחיים האמיתיים מתרחשים על המסך. לא בין הדפים. מאמר זה מתפרסם במסגרת הפרויקט "סריקת מערכות". חלקו הראשון של הפרויקט מוקדש לעיתון "ידיעות אחרונות" 
article 27: 
סכם את המאמר הבא במשפט אחד, בבקשה.
כארבעה חודשים עברו מאז הניח ח"כ בועז טופורובסקי (יש עתיד) את הצעת החוק שלו שתקנה עצמאות לוועדה הציבורית שדנה בשכר חברי הכנסת ותנאיהם. מטרת ההצעה פשוטה ובנאלית למדי – שבכל הנוגע לתנאים של חברי הכנסת – לא יהיו הם שיקבעו אותם. אך הסיעה הגדולה ביותר בקואליציה, שתומכת במוצהר בהצעה, לא מקדמת אותה, אף שהתחייבה רק לאחרונה לעשות זאת. את הצעת החוק אומנם יזם טופורובסקי אך מאחוריה עומדת כל הסיעה, שכבר שנים מנסה לאשר אותה. אבל כל אותן השנים ישבה יש עתיד באופוזיציה. כעת, ההצעה מונחת על שולחן הכנסת כבר ארבעה חודשים, כשאף אחד לא נוגע בה, לא מזכיר אותה ולא נלחם עליה. לכן דינה עלול להיות קבורה. אבל אנחנו לא אמרנו נואש – זה צודק וזה מה שצריך להיות.  איפה עומדים הדברים? נכון לעכשיו ועדת הכנסת, שלה הסמכות הסופית לקבוע את תנאיהם של חברי הכנסת, אימצה את כל המלצות הוועדה כפי שהן. אבל ההיסטוריה מלמדת אותנו שלא רחוק היום שבו תעלה המחלוקת בין הוועדה הציבורית לבין חברי הכנסת. טוב יעשו ביש עתיד אם יאשרו את הצעת החוק כבר עכשיו. ההצעה של יש עתיד להפיכת הוועדה הציבורית שקובעת את תנאי ההעסקה של חברי הכנסת לוועדה מחליטה היא אולי תיקון קל בנוסח ספר החוקים. אבל במציאות היא תשנה הרבה. לא עוד ח"כים שקובעים את השכר ואת התנאים שלהם, אלא ועדה ציבורית שתיתן את הטון הסופי.  לפני ארבע שנים הגשנו הצעת חוק פשוטה – שקביעת שכר חברי הכנסת תהיה בידי ועדה ציבורית ולא בידי חברי הכנסת. מה פתאום שעובד ועוד שליח ציבור! יקבע לעצמו את שכרו? גם השנה, כמו בכל שנה מאז 2015, כל חברי סיעת יש עתיד יוותרו/ יתרמו את תוספת השכר. לא ניקח שקל מתוספות השכר לעצמנו. pic.twitter.com/4DusVY8xZe לצערנו בהצעה החשובה יש גם שתי "עזים" שלא תורמות לה באופן משמעותי ויגרמו למחלוקת מיותרת שעשויה לעכב את כל המהלך. יש עתיד צריכים לוותר על הסעיפים הללו ולהכריע את הסיפור – ובמהירות. ה"עז" הראשונה היא הקביעה שבראש הוועדה יעמוד שופט. דרישה כזו סתם מכניסה את הצעת החוק לשדה אידיאולוגי מיותר ועלולה לגרור טענה ש"שופטים לא יחליטו עלינו". הוועדה הוכיחה את עצמה בעבר גם בלי שופט בראשה וידעה להוציא החלטות שלא לרוחם של חברי הכנסת.  חלק בעייתי נוסף בהצעה הוא הדרישה שאת הוועדה ימנה יו"ר הכנסת ולא יו"ר ועדת הכנסת. אפשר ליצור היוועצות או החלטה משותפת (כמו שקרה בפועל הפעם כשמונתה הוועדה מחדש רק לפני כמה חודשים) אבל כל ניסיון להעברת כוח ממוקד אחד למוקד שני סתם יוסיף עוד למחלוקת הקיימת. טוב יהיה אם ב"יש עתיד" יוותרו על כל הדרמה המיותרת. עד שיזכרו ביש עתיד לקדם את החוק החשוב, הח"כים ממשיכים בבקשות לוועדה הציבורית, חלקן סבירות וחלקן מעט פחות. לאחרונה אישרה הוועדה יועץ נוסף לח"כ יולי אדלשטיין מהליכוד, שמציג אפס עשייה פרלמנטרית. עוד אושרה העלאת השכר (ההגיונית) למתורגמנית של ח"כ שירלי פינטו מימינה. החלטה טרייה מהשבוע היא הגדלת התקציב לבדיקות רפואיות תקופתיות של חברי הכנסת. חברי הכנסת זכאים לבדיקה רפואית תקופתית במכון פרטי אחת לשנה על חשבון הכנסת. הוועדה הציבורית, שהמלצתה אושרה בוועדת הכנסת, אישרה להגדיל את התקציב מסכום של 931 שקלים ל-1,600 שקלים. שיהיה רק לבריאות. אבל עולה השאלה שאותה הציג ח"כ אוסאמה סעדי (הרשימה המשותפת), שנמנע בהצבעה: "מדוע הציבור צריך לממן רפואה פרטית לחברי הכנסת כשיש רפואה ציבורית שמאפשרת זאת?" ולדעתנו, אם צריך לעשות בדיקה מקיפה שנתית אז מדוע לא לקדם זאת לכלל אזרחי ישראל, ואם זה אפשרי אז מדוע צריך את ההחלטה הזו בכלל? ** הכישלון של יש עתיד באישור הצעת החוק הזו מצטרף לשורה של כישלונות לעמוד מאחורי הבטחות אחרות. החל מההבטחה של יאיר לפיד להקים ממשלה מצומצמת ולהגביל את מספר השרים וסגני השרים, חלוקת כספים קואליציוניים חרף ביקורת על כך בעבר, וכלה בעקיפה של נבחרת הדירקטורים שנועדה למנוע פוליטיזציה בחברות הממשלתיות, נבחרת שמי שהקים אותה היה יאיר לפיד עצמו.  אנו מקווים שלפחות פה לא נראה כישלון נוסף. מלשכתו של טופורובסקי ומ"יש עתיד" לא נמסרה תגובה. 
article 28: 
סכם את המאמר הבא במשפט אחד, בבקשה.
לבו של יואב קרני שותת דם. "באמת שותת", הוא חוזר ומבטיח. על פני ארבעה עמודים במוסף סוף-השבוע של "גלובס" ("גבולות השיח", 24.7.14) הצטרף קרני לגייסות שיצאו ליירט את איש העיתון המתחרה, "הארץ", גדעון לוי, לא לפני שסימן אותו כ"ידידי מנוער, חונכי בעולם העיתונות, שבמשך שנים הערצתי את אומץ לבו ואת דבקותו". בלי לפספס את ההזדמנות לטפיחה עצמית על השכם ("שנינו כתבנו מפעם לפעם זה בשבחו של זה, ואני מתגאה מאוד בשבחיו"), הדרך פנויה להתרת דמו של העמית הבכיר למקצוע, שהעז להזכיר לטייסי חיל האוויר הישראלי שהם אחראים לטבח מזוויע ברצועת עזה ("הרעים לטיס", "הארץ", 14.7.14). "גדעון לוי התקרב להיות בוגד במולדת", מכריז קרני, שלא שוכח לציין כי הוא כבר מזמן אינו חלק מהמולדת הזאת, ושולח אליה הוראות שימוש בבוגדים ממקום מושבו הקבוע בארץ רחוקה. הביקורת של מבקרי המלחמות לטעמו "היא לא רק גסת רוח ונבערת מדעת, אלא גם שקולה כנגד תקיעת סכין בגב". קרני משתמש לגמרי במודע בצירוף המלים ששימש את "האנשים הרעים ביותר בהיסטוריה" (הוא מתכוון כמובן לנאצים, שאת הרטוריקה שלהם הוא מאמץ תוך מצמוץ קליל ביותר), ומגלה בקיאות בכך שאלה המדברים על בגידה במולדת ותקיעת סכין בגב עשו זאת "כדי להחריב את הדמוקרטיה ולחרחר מלחמות עולם", אבל מיד מוציא לעצמו היתר מיוחד לעשות שימוש בניסוחים שמהם נודף "ניחוח כמעט-טוטליטרי", כהגדרתו, שכן "סוף-סוף, יש סכין, יש גב, ויש מעשה של תקיעה. יש מולדת, וממילא גם יש בגידה במולדת". ושלא יהיו לנו אשליות: "לבגידה יש תוצאות". קרני, הומניסט שכמותו, אינו מבקש פגיעה אישית גופנית ("אל נא תיפול שערה משערות ראשו של הבוגד"), ומסתפק בדרישה-תקווה שלוי יוקע אל עמוד הקלון, וקודם כל ראוי "לשקול" את הרעיון "הרע" של ביטול המנוי  ל"הארץ". אם לא יועיל לעיתון הבית, בטח לא יזיק. למה בעצם לעסוק ביואב קרני ולא באלפים שזועקים בגרון ניחר "מוות לבוגדים" בכיכרות או בפייסבוק ובווטסאפ? ובמה שונה קרני מאושיות כמו אביגדור ליברמן ובטח מהפובליציסט יאיר לפיד, שבסך-הכל אמר "חלקנו לא יהיה עימכם" (עבורו, הכותבים ב"הארץ" ופעילי זכויות אדם הם "קיצוניים" ממש כמו בנצי גופשטיין וברוך מרזל, המטיפים לגזענות ברשות התורה וה"עם")? הכל עניין של ציפיות. קרני הוא קודם כל עיתונאי מוערך, שהחל את דרכו ב"הארץ", שאותו הוא מתנדב לתקוף היום. הוא כל-כך מקצועי שהוא אפילו אינו משתמש בשקרים בוטים כדי להוכיח את טיעוניו – כדוגמת הפרסומאי אודי פרידן, עוד פטריוט שנזעק לחבוט בגדעון לוי. מעל במת "הארץ" (29.7.14) כתב פרידן על עזה בלי למצמץ: "בוודאי שהכיבוש הסתיים. אנחנו לא שם, נקודה. אכן יש בעיה עם שטח קטן ובו מיליוני מסכנים חסרי ביוב, תזונה ותקווה" – אבל זו בעיה של "אחיהם לדם וכסף", לא של מי שמטילים עליהם מצור אלים וחונק ביבשה ובים זה שנים ארוכות. אז פרידן, כבעל משרד פרסום, מיומן בסיפורי סבתא על נסים ונפלאות ומותר לו לפנטז על "גילוי מופלא העובר כעת על החברה הישראלית בכל רבדיה" ולהכחיש את מה שרואה לוי, מה שרואה כל אדם בר-דעת, בחברה הקרועה והמבולגנת הזאת: מקהלה הקוראת להשמיד ולאבד את מי שמזדעזעים ממסע ההרג הצבאי הנוכחי, ולצדה לא מעט אנשים מפוכחים שכבר הפנימו כי ההשתלחות הזאת מסוכנת לעתידם ולעתיד ילדיהם הרבה יותר מצינורות המתכת של חמאס ומנהרותיו גם יחד. שפע מדהים של ממתקים וקציצות שמשגרים אזרחים אחוזי פטריוטיות לכוחותינו החובטים באזרחים, אבל גם 15 נשים צעירות שהשכימו בבוקר עד בסיס חיל האוויר בדרום כדי להזכיר לטייסים שהרג אזרחים מהאוויר הוא פשע מלחמה. פרסומאים חסינים מפני עובדות, אבל קרני אינו פרסומאי. הוא אושיה תקשורתית ותיקה ומוערכת. זה כמה עשרות שנים שקרני מדווח, מפרשן ומנתח עבור קהל – אולי לא גדול במיוחד, אבל בוודאי משכיל וסקרן – אירועים פוליטיים ותרבותיים מכל קצווי העולם. הוא כתב מלונדון, מניו-יורק, מוושינגטון ומאוסטרליה, מרוסיה והקווקז, וכיום – ממקום מושבו בניו-דלהי – הוא יכול להעניק פרספקטיבה מרחיבה ומרתקת על אזורים וסוגיות שעבור רוב הישראלים הם ארצות בלתי נודעות. מן המקום הזה, לעובדה שסימן לו כמטרה פרשנית את חופש הביטוי של עמית למקצוע יש משמעות, גם בתוך ים הגידופים והקריאות לרצח של ערבים ויהודים שעוד מעט נתרגל אליהם כמו אל הקביעה שצה"ל הוא "הצבא המוסרי ביותר בעולם". ה"סכין בגב" שהוא כיוון אל גדעון לוי, "ידידו מנוער", תירשם כעוד שפל בסצינה המדכדכת של התקשורת הישראלית בימי "צוק איתן".
article 29: 
סכם את המאמר הבא במשפט אחד, בבקשה.
התוכנית "מה קורה" בהנחיית לינוי בר-גפן, המשודרת בערוץ 2 בימים ראשון עד שלישי, מצהירה על עצמה כ"תוכנית החדשות הראשונה שבה הקהל עורך את הכותרות". באתר האינטרנט של "מה קורה" מוצהר בגאווה כי "התוכנית תסכם את היום מזווית מדד הפופולריות של ידיעות באתרים שונים באינטרנט ותבדוק מה הכי עיניין אתכם [...] המערכת תתבסס על התכנים הכי אהובים והכי מעניינים באמצעות מדדי רייטינג שונים באינטרנט כגון: מדד הקלקות, טוקבקים, צפיות בקטעי וידיאו, משלוח ידיעות לחברים ועוד". בלי קשר להיגיון העיתונאי הלקוי שעומד בבסיס התוכנית, נראה כי גם בסטנדרטים של עצמה היא מתקשה לעמוד. מה בדיוק כולל אותו "ועוד" קטנטן שנוסף כך בסיום רשימת מדדי הרייטינג שלפיהם עורכים את התוכנית? קשה לדעת, אבל אולי מדובר במסנן מיוחד המונע מידיעות המביעות ביקורת על ערוץ 2 והזכיינית קשת מלהגיע לליין-אפ של "מה קורה". ביום שלישי השבוע דיווח Ynet, אתר החדשות המוביל בישראל, כי הרשות השנייה לטלוויזיה ולרדיו החליטה לפסול את לוחות המשדרים שהכינו זכייניות ערוץ 2 רשת וקשת לקראת חורף 2009. הידיעה עלתה בשעות הצהריים, ועד לתום אותו יום היא הניבה למעלה מ-500 תגובות, מספר מכובד לכל הדעות, כשרובן המכריע שליליות. מקריאתן עולה כי רוב הגולשים אינם מרוצים מהתוכניות שמציע להם ערוץ 2, והם אינם מהססים להביע את דעתם בשפה נחרצת. למרות סערת הרגשות שעוררה הידיעה, לא היה לה כל אזכור בתוכנית "מה קורה", כשבמקומה הציגה התוכנית ידיעות שבחלקן קיבלו מספר קטן בהרבה של תגובות גולשים, כמו למשל הידיעה על חיסול שלושה מחבלים ברצועת עזה. מדוברת קשת נמסר: "התוכנית מה קורה סוקרת מדי יום את הידיעות הנקראות באתרי החדשות השונים בארץ ובעולם. באופן טבעי אינה יכולה לכלול את כל הידיעות המופיעות באותו יום בכל האתרים ובכל ערוצי התוכן. המדדים על-פיהם נבחנות הידיעות המגיעות בסופו של דבר למסך אינם דווקא על-פי כמות הטוקבקים, אלא גם כמות ההקלקות, כמות שליחת הידיעות וכמות הצפיות בכתבות הווידיאו הפופולריות".
article 30: 
סכם את המאמר הבא במשפט אחד, בבקשה.
ארגון העיתונאים והעיתונאית בישראל, הגוף היציג של מרבית העיתונאים והעיתונאיות בישראל, הגיש התנגדות לתיקוני החוק המיועדים להעניק לשב"כ הרשאות נוספות לריגול אחר אזרחים ישראלים. בארגון דורשים כי עיתונאים יוחרגו מתיקוני החוק, כשם שמוחרגים בעלי מקצועות אחרים כגון עורכי דין, רופאים, פסיכולוגים, עובדים סוציאליים וכוהני דת. לפי התיקון המוצע לחוק השב"כ, לארגון הביון יהיה מותר לאסוף מידע אודות  דעות פוליטיות, אמונות דתיות ונטיות מיניות של אדם, לחדור למחשב או לטלפון הנייד מבלי שהדבר ייחשב "האזנת סתר" כמשמעה בחוק ולדרוש מידע על אזרחים מספקי אינטרנט. כל זאת ללא צו שיפוטי או מנגנון בקרה חיצוני. תזכיר החוק, טוענים בארגון, "מעלה חשש לפגיעה בלתי סבירה בחופש העיתונות ובזכות הציבור לדעת, שהם יסודות חיוניים למרקם הדמוקרטי בכל עת ובכל זמן, ולא פחות ואף יותר – בעיתות חירום", סותר חוקי יסוד ומנוגד לפסיקת בית המשפט העליון. "עיתונאים, שחיסיון המידע וחיסון המקורות שלהם הוכר בשורה ארוכה של פסקי דין ותקדימים של בית המשפט העליון, אינם כלולים ברשימת המקצועות המוחרגים מתזכיר החוק, ושלגביהם יש לנקוט במשנה זהירות ובהסדר מוקפד וייחודי", מזכיר הארגון. זאת למרות שהחוק הכיר בצורך בהגנות מיוחדות לעיתונאים. כך למשל הכירו החוק והפסיקה בחשיבותו של החיסיון העיתונאי ביחס לסמכות החוקית לקבל נתוני תקשורת מחברות הסלולר, ביחס להפעלת יכולות איכון של השב"כ בתקופת הקורונה או בנוגע לבירור תביעות לשון הרע. התיקונים המוצעים כעת לחוק השב"כ, "מתעלמים למעשה מחשיבותה של העבודה העיתונאית והצורך החיוני לשמור בידי העיתונאים את כלי עבודתם העיקרי, חסיון המקורות והמידע, המאפשרים להם לבצע מלאכתם ובלעדיהם אין עיתונות חופשית. ודוק: כדי שהעיתונאים יבצעו את מלאכתם – שאין ולא יכול להיות חולק בדבר חשיבותה לשמירה על חופש הביטוי, על זכות הציבור לדעת, על הדמוקרטיה ושלטון החוק – יש הכרח לשמר לעיתונאים את כלי העבודה שלהם. טול מעיתונאי כלי זה והוא עלול להיוותר נעדר יכולת לפעול, או – לכל הפחות – קצוץ כנפיים". בארגון דורשים או להחריג את העיתונאים מהתיקונים המוצעים בחוק השב"כ, או לחילופין להוסיף את העיתונאים לרשימת בעלי המקצועות המוחרגים מחוק האזנת סתר. את ההתנגדות לתזכיר החוק הגישו בשם ארגון העיתונאים עורכי הדין אמיר בשה ולילך לוי. להורדת הקובץ (DOCX, 28KB) להורדת הקובץ (DOCX, 70KB)
article 31: 
סכם את המאמר הבא במשפט אחד, בבקשה.
ארבע כוכבות הסרט "סקס והעיר הגדולה 2", שמתנוססות על כרזה בשכונת מלחה, לא קיבלו טיפול פנים חינם – ריסוס בשחור או חיתוך בסכין יפנית – אבל זכו לסקס מושחת, כשהאות האחרונה במלה "סקס" נחתכה ונתלשה. "פרסום תמונות נשים במודעות חוצות בירושלים, אפילו בריכוזים חילוניים בעיר, הוא סוגיה טעונה, וחברות הפרסום מפיקות מודעות פרסום שונות נטולות תמונות נשיות עבור הירושלמים", הסביר יוסי סעידוב, יועץ תקשורת בירושלים, בראיון ל"עין השביעית" בפברואר השנה. "כאשר מופיעות דמויות נשיות בפרסומות [...] הן מושחתות באופן קבוע, ככל הנראה על-ידי גורמים חרדיים". האם במקרה הנוכחי מדובר בצנזורה בהסכמה של מפיצי הסרט, חברת גלובוס-גרופ? דוברת החברה, עטרה ישראלי-עזריה, מכחישה: "לגמרי פיראטי", היא מוסרת. סמנכ"ל חברת השילוט רפיד, יוגב תלמי, מסביר שמדובר ב"השחתות שנעשות בירושלים". זה אזור שמועד להשחתות? תלמי: "בדרך כלל לא. אתה מדבר על שלט שנמצא על גשר הולכי רגל ליד קניון מלחה, זה בדרך לא מקום מועד לפורענות. זה גבוה, אבל לא בעיה להגיע לזה". נראה לך מוזר שהשחיתו את המלה סקס אבל לא את התמונות של הנשים? "כן, אבל הכל יכול להיות בתחום הזה, כשמישהו בא להשחית. אנחנו מכירים את זה גם מירושלים וגם מבני-ברק, ומעוד כמה נקודות ספציפיות בארץ. אין מדע מדויק איפה הולכים להשחית ולמה". יש מקומות שאתם נמנעים מהם, או שיש לכם שלטים שנוצרו במיוחד עבורם? "ברוב המקרים, אם משרד הפרסום או הלקוח מספק לנו קריאייטיב שהוא מייעד לאזורים יותר רגישים, אז יש. אבל לא תמיד". ומה עושים כששלט מושחת? מחליפים? "קודם כל מדברים עם הלקוח, כי האחריות על השחתה עקב מסרים כאלה או אחרים היא לא שלנו, היא על הלקוח. מן הסתם זה כרוך בעלויות, והלקוח צריך להחליט. אני מניח שפה, כיוון שהקמפיין הזה כבר ביום האחרון שלו, אז הם אמרו שלא שווה אולי, ואפילו אולי אנחנו קצת מרוויחים מזה יחסי-ציבור ופרסום".
article 32: 
סכם את המאמר הבא במשפט אחד, בבקשה.
המכון הישראלי לדמוקרטיה ביטל ברגע האחרון את השתתפותו של בכיר החברה המזהמת כיל, שאמור היה להשתתף על תקן "יזם אקלים" בכנס "אלי הורביץ לכלכלה וחברה". לאחר הפרסום ב"שקוף" אודות הבחירה מעוררת המחלוקת, מסרו אמש במכון כי הודיעו לנציג על הביטול לאחר שהמשרד להגנת הסביבה פנה אליהם בנושא. הכנס שנפתח הבוקר (שלישי) במלון אוריינט שבירושלים מארח מושב בשם "קידום יזמות אקלים בישראל", שבו אף משתתפות השרה להגנת הסביבה תמר זנדברג, ושרת האנרגיה קארין אלהרר. באותו המושב ממש מתקיים פאנל שעונה לשם הסביבתי "יזמי אקלים מדווחים מהשטח" ובו אמור היה להשתתף נעם גולדשטיין, סמנכ"ל בכיר מהתאגיד המזהם ומפר החוק של עידן עופר. למרבה האירוניה, זה האחרון שובץ להופיע לצד חברות העוסקות באנרגיות מתחדשות והפחתת פליטות כמו "Fidelity Energy Consulting", "ברנמילר אנרגי" ו"נוסטרומו אנרגיה" וכן מנכ"ל מכון הערבה שהקים חבר הכנסת הסביבתי אלון טל (כחול לבן). ערב לפני פתיחת הכנס, המכון שינה את התוכנייה שלו. בתשובה לפניית "שקוף" מסרו כי "לאור מידע שקיבלנו מהמשרד להגנת הסביבה בנוגע למיזם של כיל והמחלוקת בנושא. הוחלט לא להסיט את הדיון למקרה הספציפי, ובהתאם לכך נציג החברה לא ישתתף בדיון".  המיזם של כיל שבגינו הוזמן הוא פרויקט שכיל מיתגה כ"סדום הירוקה", אותו מוביל גולדשטיין בעצמו. מדובר בשדה של פאנלים סולאריים המתפרש סמוך לים המלח בשטח שווה ערך לגודלה של רמת גן כולה. לפני כחודש תחקיר "שקוף" חשף כי המיזם האנרגטי טומן בחובו התחמקות של כיל מביצוע פרויקט בעלות מיליארדים, כמו גם לגרום לפגיעה משמעותית בסביבה ובנוף. עוד חשפנו כי ועדות התכנון הזמינו חוות דעת סביבתית שמסתייגת מהמהלך וגם במשרד להגנת הסביבה מרימים דגל אדום נגד הפרויקט. הבחירה לשבץ את כיל בפאנל הסביבתי מעלה תהיה על השיקולים של עורכי הכנס והבדיקה שערכו אודות המשתתפים שהזמינו. ועדת ההיגוי של הכנס מורכבת מהיו"רים, פרופ קרנית פלוג ופרופ יוגין קנדל ומנהלת הכנס, דפנה ניצן, המקבלים תקציב של כחצי מיליון שקל בכל שנה להפקת האירוע – תרומה מקרן דליה ואלי הורביץ.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום בחמישי האחרון, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  
article 33: 
סכם את המאמר הבא במשפט אחד, בבקשה.
חברת קופרמן-הפקות, המפיקה לזכיינית קשת את הסדרה הקומית "רמזור", פוגעת בזכויות שחקנים ומציעה שכר נמוך ביותר עבור גילום תפקידי אורח, תוך הפרת הסכם שנחתם בעבר בין ארגוני השחקנים בישראל ובין הזכיינית. כך נטען במכתב שנשלח בשבוע שעבר מטעם ארגון השחקנים שח"ם אל סמנכ"ל התוכן של קשת, רן תלם, אל מנכ"ל קשת, אבי ניר, ואל מנכ"ל קופרמן-הפקות, אלעד קופרמן. על-פי המכתב, במסגרת צילומי העונה השלישית של הסדרה "רמזור", המתבצעים בימים אלה, לוהקו כמה שחקנים לתפקידי אורח, בתמורה לתשלום של 250 שקל בלבד. ההפקה הציגה את התפקידים הללו כ"תפקידי ביט", כינוי לתפקידים הכוללים עד שורת טקסט אחת, אך לדברי שח"ם, התפקידים הללו דרשו השתתפות בסצינות שלמות ולעתים אף כמה סצנות, וכללו משפטים רבים. בעוד שבתמורה לתפקיד המוגדר כתפקיד ביט רשאית ההפקה לשלם שכר נמוך ביותר, עבור תפקידים המוגדרים כתפקידי משחק וכוללים למעלה ממשפט אחד נדרשת ההפקה לעמוד בתנאי החוזה החתום עם ארגוני השחקנים ולשלם מינימום של 2,118 שקל ליום צילומים. יש לציין כי התוכנית "רמזור" היא תוכנית מצליחה ביותר, הזוכה לשיעורי צפייה גבוהים. באחרונה אף נמכר הפורמט שלה לרשת האמריקאית FOX. אך על-פי המכתב של שח"ם, ההכנסות שגורפת חברת קופרמן-הפקות מהתוכנית אינן מחלחלות הלאה אל השחקנים המגלמים בה תפקידי אורח. על-פי המכתב של שח"ם, בין השחקנים שלוהקו לתפקידי אורח בסדרה תמורת 250 שקל ליום יש שחקנים שאינם חברי ארגון, ועל כן אינם זכאים לתנאים שנקבעו בהסכם עם הזכיינית, אך יש גם שתי שחקניות חברות שח"ם שלוהקו לתפקידים בסדרה, חווה טיזזו וסבינה פודים, וגם הן נדרשו להסתפק ב-250 שקל בלבד בתמורה לעבודתן. זאת, בניגוד גמור להסכם עם הזכיינית. "משפנו אותם שחקנים להפקה ודרשו כי מתוקף היותם חברי שח"ם תשולם להם תמורה על-פי הסכמי שח"ם עם איגוד המפיקים וקשת", כתב עו"ד אדם כהן-שטורם במכתב ששיגר הארגון, "סירבה ההפקה בתוקף לעשות כן ואיימה עליהם כי אם לא יסכימו לביצוע התפקידים בסכום שהוצע להם הם יוחלפו". לדברי שח"ם, זו "הפרה בוטה וחמורה" של ההסכם. עוד מצוין במכתב שנשלח אל קשת כי בעקבות פנייה של הארגון לחברת ההפקה, הוסכם כי השחקנית טיזזו תקבל תשלום מלא בהתאם לתעריפון. באשר לשחקנית השנייה, פודים, נכתב כי חברת קופרמן-הפקות מימשה את איומה: בעקבות הפנייה של הארגון לחברת ההפקה, קיבלה השחקנית הודעה כי הליהוק שלה מוקפא ושהחזרה שנקבעה לה מבוטלת. מקשת נמסר בשם חברת קופרמן-הפקות: "צר לנו כי ארגון השחקנים חש כך. קופרמן-הפקות עומדת בכל דרישות שח"ם ומעסיקה מאות שחקנים בהתאם לתעריפים שנקבעו ואף למעלה מכך. קופרמן-הפקות מכבדת את נהלי התעשייה ופועלת לפיהם במשך שנים. במקרה הספציפי, נושא הליהוק כלל לא הושלם ונדרשת בו עבודה נוספת, לרבות התפקיד של המדובר. לאור פניית שח"ם הנושא נמצא בבדיקה מעמיקה, ואנו תקווה כי הדבר יבוא על סיומו בשלום". מכתב איגוד שח"ם לקשת, 25.8.2010 >>
article 34: 
סכם את המאמר הבא במשפט אחד, בבקשה.
תארו לעצמכם את המצב הבא: מנהלת בית הספר של הילדים שלכם מחליטה לפתוח מחר את הלימודים בשעתיים איחור. למה? ככה. "בגלל מחלוקת". מרגיז, לא? אבל ממש לא היפותטי. זה בדיוק מה שקורה לנו, ההורים, בימים האחרונים: הסתדרות המורים משביתה את הלימודים שוב ושוב, בכל פעם באזור אחר בארץ – בגלל מחלוקת עם משרד האוצר שאף אחד לא מספר לנו מהי. נכון – המחלוקת היא על שכר. אבל על מה בדיוק? מה ביקשו בהסתדרות? ומה הציעה הממשלה? לציבור כנראה שלא מגיע לדעת.  נו, טוב שיש עיתונות! נפתח טלוויזיה. מישהו במהדורות החדשות בטח יסביר מה הסיפור. אז זהו שלא. 16 שניות הקדישו לעניין במהדורת החדשות המרכזית של חדשות 12 במוצאי שבת, ערב השביתה שהתרכזה הפעם בירושלים. במהדורת החדשות של רשת 13 לא מצאו אפילו 16 שניות לילדי, הורי ומורי ירושלים. טוב, אי אפשר היה לוותר על כתבת קידום לריאליטי "האח הגדול" ולכוכב רשת תורן שאת שמו כבר הספקתי לשכוח.  בערוץ כאן 11 כבר הקדישו לנושא דקה ו-40 שניות. התקדמות משמעותית, נכון? לא ממש. הדיווח עסק בשביתות שהיו ובאלו הצפויות, אבל לא בסיבה בשלה הן קורות. אני לא בטוח מה גרוע יותר – להכין כתבה על נושא ולא להגיד עליו שום דבר משמעותי או לא להתייחס אליו בכלל. הרי ההורים כבר קיבלו מבית הספר הודעה על השביתה, בשביל זה לא צריך עיתונאים.  כן צריך עיתונאים בשביל, ובכן, שיעשו עבודה עיתונאית. לא כדי שיתווכו לנו הודעות שמגיעות אלינו במילא לווטסאפ, אלא כדי שיבדקו את הנושא לעומקו ויסבירו אותו לציבור ההורים והתלמידים, ואולי גם למורים שלא יודעים בדיוק את פרטי המאבק שמתקיים בשמם.  אז על מה כל המהומה בעצם? בהסתדרות המורים הוציאו לקראת השביתה הודעה לקונית על זלזול, התעלמות ותיבת הילוכים. "הסתדרות המורים ממשיכה בעיצומים לנוכח ההתעלמות של שר האוצר אביגדור ליברמן ופקידי משרדו בגיבוש הסכם שכר לעובדי ההוראה", כתבו, "ההסכם ימנע את הנטישה שמובילה לקריסת מערכת החינוך. אם פקידי האוצר לא יעבירו הילוך במו"מ על הסכם השכר – העיצומים יוחרפו".  עוד נכתב בהודעה: "התעלמות הממשלה מקריסת מערכת החינוך מפחידה. איפה שרי הממשלה? איפה ראש הממשלה? חוץ משרת החינוך אף אחד לא מתייחס למשבר הזה. מדובר במשבר לאומי. מערכת החינוך מדממת ופקידי האוצר מגישים לנו פלסטר".  אלה מילים חריפות וקשות, אבל מה המהות? על מה המחלוקת? כנראה שזה כבר לא עניין ציבורי. פנינו להסתדרות המורים בבקשה לקבל מסמך כלשהו שיכול לבאר את העניין. ומה מסתבר? שאין מסמך כזה (בהסתדרות הבטיחו לדבר איתנו בהמשך ולהסביר – אנחנו מחכים). חיפוש ברשת מלמד שהמחלוקת היא על כוונת האוצר להכריז על תוספת שכר למורים צעירים, בעוד מזכ"לית הסתדרות המורים יפה בן דוד מעוניינת בתוספות משמעותיות גם למורים ותיקים. מוקד נוסף בעימות הוא דרישת האוצר להתאים את החופשות במערכת החינוך לחופשות במשק, גמישות ניהולית ותמרוץ מורים על מצויינות ולא רק על ותק. כתבי החינוך יודעים בדיוק על מה המהומה. יעל אודם מחדשות 12 לדוגמה דיווחה על עיקרי המחלוקת במהדורה ב-26 במאי. אבל נראה שככל שהזמן עובר עורכי המהדורה נשחקים ורק מפנים מקום למאבק ולא למהותו.  האם זה מאבק שמצדיק את שיבוש השגרה למאות אלפי תלמידים ומורים, שגם ככה סובלים מחוסר יציבות מתמשך במערכת החינוך? אולי, ואולי לא – מה שבטוח הוא שלהורים, לתלמידים וגם לכלל ציבור המורים מגיע לדעת בדיוק על מה ולמה הוא מתקיים בטח בערב לפני שיבוש חייהם. לצערם, את התשובה הם לא ימצאו במהדורות החדשות המובילות בישראל. אחוז בודד אולי יחקור את הנושא ויבין את המחלוקת. הרוב יצקצקו בלשון ויקבלו על עצמם את הגזירה. 
article 35: 
סכם את המאמר הבא במשפט אחד, בבקשה.
נולד ב-1912 בוורשה, ברח זבוסקה 23, לוולף וצירל מודניצר, הבכור מחמישה ילדים. מאמר של זבוטינסקי הניעו להצטרף לתנועת הצופים הציונית השחר, שעל יסודותיה בנה אהרון פרופס את בית"ר פולין. ביקורו של זבוטינסקי בוורשה ב-1926 השאיר עליו רושם עמוק, והוא הקדיש את מירב זמנו לפעילות בתנועת בית"ר. בן 16 הצטרף לגדנ"ע הפולני שצלץ, ורכש אקדח ברוח קריאתו של זבוטינסקי "למדו לירות"; הצטרף לקבוצת-עלייה בראשותו של אייזיק רמבה (מפקד בית"ר ורשה), ברוח קריאה אחרת של זבוטינסקי, "צפצפו על הסרטיפיקטים". במרץ 1932 הפליג כתייר לארץ-ישראל, לכאורה כדי לבקר ביריד המזרח שהיה מתוכנן בתל-אביב, אולם למעשה כדי להישאר. לא נפרד מבני משפחתו ולא זכה לראותם, מאחר שנספו כולם בשואה. בארץ עבד בכיבוש-עבודה בגליל, ולאחר מכן חיפש עבודה ברחובות, פתח-תקווה ותל-אביב, אולם לרוב ללא הצלחה, מאחר שהיה בית"רי "לא מאורגן", כלומר, אינו חבר בהסתדרות. לבסוף מצא עבודה קבועה כפועל בניין. ב-1933 הצטרף כחבר לברית-הבריונים והחל לפעול בשירות הבית"רי, בתגרות שהיו בין אנשי שמאל וימין סביב העסקת עובדים חברי בית"ר על-ידי קבלנים. בו בזמן חילק בהתנדבות את הביטאון "חזית העם". ב-1935 הצטרף להגנה ב, ועם איחודה עם ההגנה הצטרף לפלג הבית"רי שהקים את האצ"ל. ב-1937 החל לעסוק, נוסף להפצת העיתון, גם ברכישת מודעות עבורו. היה רוכש מודעות גם עבור בטאון התנועה "הירדן", ואחריו "המשקיף". הצטרף להנהלת העיתון "חירות" עם הקמתו ב-1948, ועבד כרוכש מודעות במקביל בשני העיתונים עד שהתנדב לצה"ל כדי להילחם במלחמת השחרור. ב-1949 הסתכסך עם מנהל העיתון מאיר קהאן בוויכוח על הלנת שכר, פוטר ופתח משרד פרסום עצמאי בתל-אביב. למשרד קרא לאור, על שם הגימנסיה שבה למד בפולין. עסק בפעילות ציבורית ענפה והיה ממקימי האיגוד הישראלי לפרסום. "בשולי העיתונות הלאומית", משה בן-זאב, פרסום לאור, תל-אביב
article 36: 
סכם את המאמר הבא במשפט אחד, בבקשה.
כיצד ישפיע המהלך של שר המשפטים על כוחם של בנקים ומונופולים - ומכאן גם על הכיס שלנו? לוביסטים בכירים עמם שוחחנו, מי שתפקידם לקשר בין בעלי ההון לשלטון, מספרים כי העברת הכוח לממשלה ולכנסת, במצב הנוכחי ובהיעדר שקיפות, תיתן עוד כוח לתאגידים רבי עוצמה, על חשבוננו. קראו עוד מה אמרו, בכתבה המרתקת של שבי גטניו. שורת מנכ"לי משרדים ובכירים לשעבר בשירות הציבורי חתמו על מכתב שמתנגד לרפורמה המשפטית בצורתה הנוכחית. שוחחנו עם שניים מהם, ושמענו כיצד שינוי היחסים בין הרשות השופטת לשלטון ישפיע על צמתים בניהול המדינה. לקראת שבוע דיונים נוסף בוועדת החוקה על שינוי הוועדה למינוי שופטים, כך שהיא תישלט באופן מוחלט על ידי נציגי הקואליציה, בדקנו כיצד ממנים שופטים במדינות אחרות בעולם המערבי. קראו את הסקירה המקיפה.
article 37: 
סכם את המאמר הבא במשפט אחד, בבקשה.
אנחנו נמצאים בעידן שבו חברי כנסת מרשים לעצמם לקלל, להכפיש וללכלך אחד על השני. השבוע זה גם הידרדר לתגרת ידיים. אחרים טסים לחו"ל ללא אישור או טסים לנפוש באי של עד במשפט שמתנהל נגדם. ח"כ אחד אף הצביע פעמיים במליאת הכנסת. אנחנו מקווים שאנחנו טועים, אבל לאור התנהלות ועדת האתיקה הקודמת ספק אם גם ועדה חדשה, כשזו תקום, תקבל החלטות קשות, ובייחוד כשיעבור זמן רב מאז שהוגשו.  תאריך הפטירה של ועדת האתיקה בכנסת נקבע כבר בדצמבר 2018 בעת ההחלטה ללכת לבחירות לכנסת ה-21. אלו התקיימו רק בחודש אפריל 2019, אבל מרגע שיש הכרזה על בחירות, הנוהג הוא שוועדת האתיקה לא מתכנסת כדי לא ליפול לבורות פוליטיים.  דחיפות בין הח"כים עודה ובן גביר ליד חדרו של אסיר חמאס בביה"ח קפלן | תיעוד@hadasgrinberg pic.twitter.com/h99Jpk8Rco זו ועדה המורכבת משני נציגים מהקואליציה ושניים מהאופוזיציה. ההחלטות שמתקבלות בה מתקבלות בקונצנזוס והיא זהירה, יש שיגידו זהירה מדי, בהחלטות נגד חברי כנסת. כלומר, צריך ממש להגזים באופן קבוע כדי להיענש מעבר ל"הערה". לדוגמה, אורן חזן היה צריך לקבל שורה של תלונות חריגות על התנהגותו, וכמה דיונים בוועדת האתיקה עד שיורחק לחצי שנה מרוב עבודת הכנסת.  הייתה אמנם תקופה קצרה שוועדת האתיקה חזרה, לפחות למראית עין, לעבוד בכנסת ה-23. הדבר הראשון שהיא עשתה ביולי 2020, חודש לאחר שהתכנסה, היה לבדוק אם כל חברי הכנסת הגישו הצהרות הון. חשוב, אבל עניין טכני למדי (כן, כולם הגישו). זה במקרה הטוב כמה שעות עבודה של מתמחה במחלקה המשפטית של הכנסת.  אחר כך, רק בנובמבר האחרון, היא הוציאה אמירה כללית לחברי הכנסת שמבקשת לדבר באופן מכובד. ההחלטה הזו סיכמה למעשה את רוב התלונות שהוגשו נגד חברי הכנסת: "מאז הקמתה של ועדת האתיקה בכנסת הנוכחית היא מקבלת קובלנות רבות בעניין התבטאויות של חברי הכנסת, הן מהציבור והן מחברי הכנסת. רבות מהתלונות האלה מעידות על הידרדרות השיח בכנסת ועל כעס ואכזבה אותנטיים מצד הציבור המצפה מנבחריו להוות דוגמה ולהתבטא באופן הולם, גם בהתקיים ויכוחים אידיאולוגיים חריפים".  הוועדה אכן הזהירה אז שתדון במקרים קשים ואף תטיל סנקציות. אבל בדצמבר הנפיקה שתי החלטות אנמיות למדי נגד ח"כ יאיר גולן ואלי אבידר על התבטאויות בעייתיות. גולן לא קיבל כלום ואבידר קיבל כלום בפיתה, או בשמה המכובס – "הערה". אנשים המכירים את עבודת הוועדה סיפרו לנו אז כי ההחלטות הקשות והמורכבות יותר דורשות נוכחות של כל ארבעת חברי הוועדה ואף התדיינות מקדימה ארוכה בין הח"כ הסורר לוועדה לליבון הפרטים. בקיצור, לוועדה לקח חצי שנה לקבל את ההחלטה הכי קשה שלה – הערה. שאר התלונות נגנזו.  חברי הליכוד זועמים שלא נתנו להם ייצוג ראוי בוועדת הכספים? שיפעילו סנקציות עליה. את ועדת האתיקה צריך להשאיר מחוץ לוויכוח. חברי הכנסת יודעים שהתנהלות משולחת הרסן שלהם תזכה להדהוד תקשורתי, ללא מחיר בצידה. או כפי שקראנו לכך בעבר – חסינות על סטרואידים. 
article 38: 
סכם את המאמר הבא במשפט אחד, בבקשה.
נוסד על-ידי ליאון טרוצקי ב-3 באוקטובר 1908 כעיתון סוציאל-דמוקרטי ברוסית. יצא לאור מחוץ לרוסיה והוברח אליה בחשאי, מאימת שלטון הצאר. ב-1910 התאחדו הסיעות השונות בתנועה הסוציאל-דמוקרטית הרוסית, והעיתון, שקרא לאיחוד כזה, הוכרז כעיתון הרשמי של התנועה ומומן על-ידיה. גליונו האחרון של העיתון במתכונת זו יצא לאור ב-22 באפריל 1912. גלגולו השני של העיתון התרחש בסט. פטרבורג, שם יצא לאור על-ידי הסיעה הבולשביקית הפורשת בראשות לנין, עד שנסגר על-ידי השלטונות ביולי 1914. אופיו של העיתון לא היה אינטלקטואלי במופגן, וכיוון שהוצא לאור ברוסיה עצמה, יכול היה לקיים קשר בלתי אמצעי עם קהל קוראיו המיועד – הפועלים הרוסים – ולפרסם את מכתביהם. העיתון נתקל בצעדים מגבילים מצד השלטון, אולם תפוצתו עלתה והגיעה עד ל-60 אלף גליונות. באותה תקופה שלח טרוצקי מכתב מחאה נגד השימוש בשם "פראבדה". המכתב שימש שנים אחר-כך את אויביו של טרוצקי להוכחה כי הוא עוין את לנין. את העיתון ערכו ויאסצלב מולוטוב ואלכסנדר שליאפניקוב. אחרי המהפכה הבולשביקית ב-1917 חזר העיתון לצאת לאור, בעריכתם של יוסף סטלין, מאטווי מוראנוב ולייב קאמנב. את הקו המערכתי קבע לנין. העיתון הופץ באותה תקופה ב-100 אלף עותקים, וב-3 במרץ 1918 עברה המערכת למוסקבה, שנקבעה כבירת המדינה. העיתון היה לפרסום רשמי של המפלגה הקומוניסטית ובמה לפרסום הודעות מטעם השלטון, והעובדים במפעלים מולאמים ובכוחות הביטחון היו חייבים להיות מנויים עליו. לאחר מותו של לנין ולאחר מותו של סטלין שימש העיתון זירת מאבקים בין בכירי המפלגה על כס השלטון. ב-1991 הורה הנשיא ילצין לסגור את העיתון, כחלק מסגירתה וביטולה של המפלגה הקומוניסטית. כמה מחברי המערכת המשיכו להוציא את העיתון, שהפך לטבלואיד חדשותי מהזן הנפוץ במערב. קבוצה אחרת מחברי המערכת הקימה עיתון מקוון בשם "פראבדה", שהיה לעיתון המקוון הראשון בשפה הרוסית. העיתון נודע במערב כשופרו של השלטון הקומוניסטי הרוסי, והפך בעולם, וישראל בכלל זה, כינוי לעיתונות "מטעם", הטוענת לאובייקטיביות ולחתירה אחרי האמת, אולם למעשה מגויסת לאידיאולוגיה מסוימת ואינה מתחשבת בעובדות הסותרות את מטרותיה. ראו גם "פראבדה (ביטוי)"
article 39: 
סכם את המאמר הבא במשפט אחד, בבקשה.
איני רוצה להיות המתלונן הסדרתי ולהטיל את האשמה בקיפוח הערבים הפלסטינים בישראל על המוסדות הממשלתיים, הציבוריים והפרטיים, אבל מה לעשות, המציאות בישראל עולה על כל דמיון, וקשה, אם לא בלתי אפשרי, למצוא תחום אחד שבו הערבים אינם סובלים ממדיניות האפליה הגזעית מבית-היוצר של הממשלות לדורותיהן. העיתונות הישראלית בשפה העברית, אפשר לקבוע כמעט בוודאות, היא עיתונות בגובה דשא, עיתונות חצר, עיתונות שמגויסת למה שמכונה במחוזותינו "הקונסנזוס הציוני" - ככל שהדברים נוגעים ללא-יהודים במדינה. נתחיל בעובדות הכואבות, שלעניות דעתי מטילות כתם שחור על מה שמכונה "חופש הביטוי": אולי מישהו יתנדב להסביר לי מדוע בשני העיתונים הגדולים, "ידיעות אחרונות" ו"מעריב", אין כתב ערבי אחד, אפילו לבריאות, תרתי משמע? האם המגזר הערבי אינו יכול לספק את הסחורה, או שמא מדובר בהחלטה אסטרטגית של בעלי העיתונים והעורכים שלא להעסיק ערבים? מותר להניח, ואני מדגיש - להניח - כי אי-העסקת עיתונאים ערבים בשני העיתונים נובעת, בין היתר, משיקולים מוזרים ונלוזים, שלא לדבר על גזעניים. לא רק זו, אף זו: הערבי הפלסטיני במדינת ישראל נתפס היום -בזכות התקשורת הישראלית האדיבה - לאנס, גנב, רוצח, מחבל ומיידה אבנים, אז איך אפשר להעסיק עיתונאי שמגיע מסביבה מפגרת ופרימיטיבית? ולכן צפוי שקהל הקוראים יתייחס לדיווחי הכתב הערבי בעירבון מאוד מוגבל. וכך, המוסכמה הרווחת היום באמצעי התקשורת הישראליים היא שערבים מורידים רייטינג. לעומת "ידיעות אחרונות" ו"מעריב", קיבל עיתון "הארץ" החלטה אמיצה לשלב עיתונאים ערבים במערכת. כיום עובדים בעיתון שני כתבים: גקי חורי ופאדי עיאדאת, ושילובם עולה יפה מאוד. תופעה נוספת שיש לתת עליה את הדעת: שני הכתבים הערבים ב"הארץ" אינם מופקדים על סיקור ענייני הערבים; הם מכסים תחומים אחרים, ועל כך מגיע ל"הארץ" יישר כוח. מתוקף תפקידי אני עובר מדי יום על שלושת העיתונים העבריים הגדולים. בשלושתם יש מדורי דעות המפרסמים מאמרים פובליציסטיים. לא ערכתי מחקר מדעי, אבל מאמר דעה שנכתב על-ידי ערבי והודפס בעיתון עברי בישראל הוא אירוע נדיר ביותר. השאלה נשאלת שוב: מדוע נחסמת זכותו של הערבי להביע דעה? האין זו מדיניות של סתימת פיות? אני מניח שלא מעט כותבים ערבים שולחים מאמרי דעה לעיתונים העבריים, אבל נתקלים בחומת סירוב מבוצרת. מדוע? כי הגישה היא שאם אתה ערבי, לך תביע את דעתך בעיתונים הערביים; משמע, המשך לשכנע את המשוכנעים. תופעה אחרת, לא פחות פוגעת, נוגעת למחלקות המנויים בעיתונים העבריים: אנשיהן מתקשרים ומבקשים להחתים את הערבים על מנוי לעיתון. מאליה עולה השאלה: מדוע עלי לשלם כסף כדי לקבל מוצר שאינני שותף בתהליך יצירתו? האם המיעוט הערבי הלאומי במדינת ישראל הוא כוח קנייה ותו לא? להמחשה בלבד מתחום אחר: בחברת החשמל הישראלית מועסקים יותר מ-14 אלף עובדים. מספר ה"לא-יהודים" בחברה, כפי שמנסחת מחלקת הדוברות שלה, מגיע לחמישה או שישה. עשו את החשבון בעצמכם: כמה כסף משלמת האוכלוסייה הערבית בישראל לחברת החשמל מדי שנה? היריעה קצרה מלפרט את כל העוולות שמעוללת העיתונות העברית לערבים הפלסטינים בישראל, אבל אי-אפשר להתעלם מהמסקנה הברורה: הפלסטיני אזרח ישראל מודר למעשה מהשיח הציבורי. המצב הזה מגביר את תחושת הניכור של הפלסטינים בישראל; העיתונות העברית, במקום להיות גשר לקירוב בין שני העמים שנגזר עליהם לחיות יחדיו בארץ, תורמת להנצחת הפערים בין שתי האוכלוסיות ולהעמקת תחושת חוסר שייכות שלנו למדינה, לסמליה ולמוסדותיה. ואחרי כל זה שרת החינוך מצפה שנציין את עצמאות ישראל. היא כנראה שכחה שעצמאות ישראל היא הנכבה שלנו. זוהיר אנדראוס הוא מנכ"ל העיתון הערבי-הישראלי "מע אל-חדת"
article 40: 
סכם את המאמר הבא במשפט אחד, בבקשה.
 בפתח התוכנית המנחה עמנואל רוזן משווה בין התעלמות התקשורת העולמית מהרצח באיתמר ותפיסת ספינת הנשק "ויקטוריה" לבין התעלמות התקשורת הישראלית מהנעשה מחוץ לתחומי המדינה. לאחר אות הפתיחה משוחח רוזן עם יעקב אילון, מגיש המהדורה המרכזית של "חדשות 10", אשר שב מיפן. "לא רציתי לצאת", אומר אילון ומספר כיצד שוכנע בסופו של דבר בכל זאת לסגת מהמדינה. "עיתונות עושים מהשטח", מסביר אילון את הצורך לדווח מאזור האסון. בתשובה לשאלה מדוע אין למערכות החדשות הטלוויזיוניות יותר כתבים במשרה מלאה מחוץ לתחומי ישראל אומר אילון: "אנחנו אוהבים להתעסק בעצמנו [...] 90% מהחדשות אצלנו זה מי אמר מה על מי ומי ענה לו בחזרה על מה הוא אמר". בהמשך התוכנית משוחח רוזן עם רחל דולב, לשעבר הצנזורית הראשית; עם רונן ברגמן, עיתונאי "ידיעות אחרונות" ומגיש "ערב חדש" ועם אביב לביא, הכתב לענייני סביבה של "מעריב" על הסכנות שמציבים הכורים הגרעיניים בישראל. "אני מקווה שאצלנו הכל מתנהל כשורה", אומרת דולב. "אני מודאג", אומר ברגמן ומסביר כי הגורמים המפקחים פועלים בלא שקיפות ונגישות ראויה. "אני מודאג כי אני לא יודע", אומר לביא. לדברי ברגמן, התקשורת הישראלית אינה מסקרת כראוי את הסכנות שעלולות להיגרם מהכורים הגרעיניים בישראל וזאת מפחד ובשל קשיים שמציבים בפניהם גורמי הביטחון. לביא טוען כי בישראל מתבצע "ערבוב בעייתי בין ביטחון לבין בטיחות". לדבריו, "השאלה היא איך מה שקורה בכור מטופל". הוא מונה, לדוגמה, את נושא הפסולת הגרעינית בישראל ומציין כי המומחים מסרבים לדבר איתו על הנושא. מנגד, דולב טוענת כי בשנות האלפיים חל שינוי ביחס הצנזורה וגורמי הביטחון לנעשה בכור וזאת לצורך הפרדה בין ביטחון לבטיחות ויצירת יתר שקיפות בנושאי בטיחות ואיכות הסביבה. לדעתה, הבעיה היא חוסר הרצון של התקשורת לעסוק בנושא ולא החסמים שמציבים בפניה הצנזורה ומערכת הביטחון. לסיום משתמש ב. מיכאל בפינתו הקבועה כדי לקדם מותגים ומוצרים שונים. התוכנית "תיק תקשורת" משודרת בערוץ 23 ובאתר הטלוויזיה החינוכית
article 41: 
סכם את המאמר הבא במשפט אחד, בבקשה.
מותר לומר מלה טובה, בלי להיחשב לטעונת בדיקה ואשפוז? אז ניקח סיכון. מלה טובה לתקשורת על פרשת דני איילון. זה בעצם הדבר החיובי היחיד שנותר מהסיפור העצוב/הזוי/לא ייאמן/מביך/משפיל/מכעיס, ונדמה לי שלא צריך למחוק שום תואר. הרי אלמלא התקשורת, הצלמים, המקליטים, הכתבים, הפרשנים והעורכים, שהבינו שמדובר כאן בסיפור-סיפור, לא היינו יודעים כיצד מתנהלים יחסי החוץ של ישראל, ואולי לא רק ביחסים עם טורקיה. בעצם, אלמלא התקשורת לא היה מתרחש הסיפור-סיפור הזה. שהרי כל תכליתה של הפגישה, על מאפייניה והבימוי והתפאורה הייחודיים שלה, היתה בעצם שידורה. חשב דני איילון, סגן שר החוץ, שזו הזדמנות פז לחזק את בסיס התמיכה הפוליטי שלו. "נראה להם, לטורקים האלה! לא נחייך, לא נלחץ ידיים, נשב ונסתכל על השגריר מגבוה. וגם דגל טורקי לא יהיה. רק כחול-לבן". איזו זקיפות קומה פטריוטית! ואכן, היו מי שנהנו מהמחזה, וגם הביעו את עמדתם בתקשורת. אלא שבסופו של דבר, דני איילון היה זה שנשאר עם הביצה מרוחה על הפרצוף, כי כנראה שאפילו במקומותינו יש גבול לכל תעלול, וטוב שיש עדיין מבוגר אחראי כשמעון פרס בסביבה. מי שצפה במחזה בשידור לא ידע איפה לשים את עצמו מרוב תדהמה ובושה וזעם, ולרגע היה בטוח שמשהו אצלו לא בסדר, עד שכל הכתבים והפרשנים בכל מקום ואתר (כמעט, כמעט) פתחו במחול שכמותו כבר מזמן לא נראה ולא נשמע אצלנו. כל החרפות והגידופים הנחשבים בימים כתיקונם ללא תקינים פוליטית נשלפו, עד כדי תהיות בשידור חי, מה שתה ומה בלע כבוד סגן השר לפני שעשה את מה שעשה. בבת אחת ירדה לטמיון קריירה דיפלומטית שאומרים עליה שהיתה לא רעה בכלל. בעצם, לא ניסחף. טמיון זה עניין יחסי, כידוע, ואולי הוא רק ייצא מחוזק מהסיפור. אמנם גם בעבר השתרבב פה ושם שמו של איילון לפרשיות לא נעימות, כששימש שגריר בוושינגטון, אבל אז התקשורת אימצה אותו אל לבה בחום כדיפלומט מקצועי שנפל קורבן לשרירות לבו של השר שלו. עכשיו אולי כדאי לחזור ולבדוק מחדש את האבחנות ההן. מה יש לדבר, התהפכה התמונה. מרוב ניסיון לטפח את הזקיפות ההיא, יצאנו מה זה קטנים, והטורקים יצאו אנשי הכבוד. איך צחקנו פעם על נשיא מצרים חוסני מובארכ, שכמעט יצר משבר דיפלומטי בגלל החיקויים של יצפאן! איך חשבנו שהוא אידיוט שלא מבין איך פועלת מדינה דמוקרטית, וחושב שהשלטון יכול לשלוט בכל בדיחה של כל חקיין בטלוויזיה הפרטית המסחרית. עכשיו אנחנו (זאת אומרת, שר החוץ וסגנו, וגם ראש הממשלה, שהביע תמיכה מסויגת עד שהבין שזה לא מצחיק) מצאנו עצמנו מייחסים חשיבות עליונה למסרים של טלנובלה טלוויזיונית, זדונית ואנטישמית ככל שתהיה, ומוכנים להקריב אינטרסים בטחוניים וכלכליים ובלבד שנצא גאים ונראה להם. גם מי שלא מתפעל ממנהיגי טורקיה ומההתבטאויות שלהם בענייני המזרח התיכון בכלל וישראל בפרט לא היה יכול שלא לחוש צביטה למראה חיוכיו הנבוכים של השגריר, אחמט אוגוז צליקול, כשהחברה מריצים בדיחות על חשבונו בשפה לא מובנת. בכלל, מכריו הישראלים מספרים שהוא דיפלומט מצוין, ומאז נכנס לתפקידו, לפני זמן לא רב, הוא משקיע מאמצים כנים בהתגברות על המכשולים ובשיפור היחסים בין שתי המדינות. אז תודה לדני איילון, שנתן לנו כמה רגעים של שמחה לאיד, שמחה צרופה, טהורה, נטולת עכבות. ובעיקר תודה לתקשורת, שלשם שינוי מילאה את תפקידה, הביאה סיפור והעצימה אותו, ואגב כך גם סייעה ליישב משבר מיותר ומסוכן למדינת ישראל כולה. כך שיצא לה גם להפגין פטריוטיות, וזו שמחת עניים לכולנו.
article 42: 
סכם את המאמר הבא במשפט אחד, בבקשה.
"מי הח"כית הצעירה שמחפשת בגיידייט מישהו להתכרבל איתו?", שואלת הכותרת בכתבה של לילך ויסמן באתר "גלובס". "בחודשים האחרונים הופתעו גולשים באתרי היכרויות לגלות כי על מחפשות בן הזוג נמנית גם ח"כ מיכל בירן (35) ממפלגת העבודה", נכתב בכתבה, שכוללת צילומסך ופרטים מפרופיל ההיכרויות של בירן. הכתבה אינה מכילה ציטוטים מפיה של בירן, ומסתיימת בשורה "ח"כ בירן אישרה את הפרטים". כפי שהבחינו כמה מגיבים, בירן לא רק שאישרה את הפרטים, היא גם זו שסיפקה אותם. בצילומסך הופיע הפרופיל שלה לא כפי שגולשים באתר רואים אותו, אלא כפי שבעליו רואה אותו, עם הכיתוב "הפרופיל שלך: זו תצוגה מקדימה של הפרופיל שלך באתר. לעריכה יש ללחוץ היכן שתבחר". הידיעה פורסמה היום בצהריים, ומאוחר יותר הוחלף הצילומסך באחד שמציג את הפרופיל כפי שהוא נראה לעיני גולשים באתר, אולם התגובות המסגירות לא נמחקו. העוזר הפרלמנטרי של ח"כ בירן, רועי פרלמן, מסר בתגובה: "לילך פנתה למיכל להגיד לה שהיא עושה כתבה על הפרופיל שלה באתר ההיכרויות, ומיכל הסכימה להראות לה את הפרופיל". מוויסמן לא נמסרה תגובה.
article 43: 
סכם את המאמר הבא במשפט אחד, בבקשה.
נולד בישראל ב-1951. למד בתיכון עירוני ה בתל אביב. בין השנים 1970-1973 שירת בצה"ל ביחידת נ"מ. בעל תואר ראשון בכלכלה (B.A) ותואר שני במינהל עסקים (M.B.A), שניהם מאוניברסיטת תל-אביב. את דרכו העיתונאית החל עוד בהיותו סטודנט, ככתב ביומון הכלכלי "יום יום". לאחר מכן עבד מספר שנים במגזר העסקי וב-1983 מונה לתפקיד העורך הכלכלי של עיתון "הארץ". פרסם בעיתון סדרת כתבות אודות פרשיית וויסות מניות הבנקים שהביאה למשבר הבורסה הגדול (1983), וקרא למיצוי הדין עם הבנקאים האחראים למפולת. כמו כן חשף את תנאי הפנסיה המפליגים של יו"ר בנק לאומי ארנסט יפת (1987). כתוצאה מהפרסום והלחץ הציבורי, נאלץ יפת להחזיר את רוב כספי הפיצויים והפנסיה לבנק לאומי, ואילו הבנקאים האחראים לוויסות נאלצו לעזוב את משרתם. הם אף הועמדו לדין והורשעו. בדצמבר 1994 חשף את פרשת משה זנבר, כשהביא לפרסום את העובדה שזנבר רכש ארבע דירות בהנחה מחברת אפריקה ישראל, בעוד הוא משמש גם כיו"ר בנק לאומי (הבעלים דאז של אפריקה ישראל), וגם כיו"ר אפריקה ישראל עצמה. כתוצאה מהפרסום נאלץ זנבר להתפטר מתפקידיו אלו. בנובמבר 1996 פרסם סדרה של מאמרי ביקורת נגד עיריית תל אביב, שתלתה שלט בולט בצמוד לאנדרטה לזכרו של יצחק רבין המודיע שהאנדרטה הוקמה בסיוע תרומתו האדיבה של יוסף בוכמן מפרנקפורט. כתוצאה מהביקורת על מקורו של הכסף הורה ראש העיר רוני מילוא על החזרת הכסף לבוכמן ועל הסרת השלט. במסגרת עבודתו העיתונאית עוסק גם בנושאי צרכנות. פרסם ידיעות ומאמרים נגד רשתות השיווק ויצרני המזון הגדולים, במטרה להביא לביטול שיטת הקודים ומעבר לפרסום מחירים מלא על גבי אריזת כל מוצר ומוצר. ב-1998 עבר תיקון לחוק, המחייב את הרשתות לכך. כותב גם בנושאים מדיניים, פוליטיים ובטחוניים. ב-1999 מונה לעורך בכיר לכלכלה וחברה בעיתון "הארץ". ב-2001 הצטרף לחדשות ערוץ 2 כפרשן כלכלי. בין היתר מגיש את הפינה בנושאי כלכלה וצרכנות "ושלא יעבדו עליכם", בתוכנית החדשות "אולפן שישי". ב-2006 הפכה הפינה, למשך עונת שידורים אחת, לתכנית מלאה ששודרה על ידי זכיינית ערוץ 2 "קשת". במהלך עבודתו זכה בפרסים הבאים: ב–1987 היה חתן פרס העיתונאי הכלכלי המצטיין, מטעם המרכז הישראלי לקידום חברתי וכלכלי. ב-1988 זכה בפרס סוקולוב בגין חשיפת הפנסיה שקיבל ארנסט יפת, ופרסום סדרת כתבות שקראה למיצוי הדין עם הבנקאים האחראים למשבר הבורסאי של 1983. מנימוקי ועדת השופטים: "סידרת המאמרים של נחמיה שטרסלר ועקרונות דוח ועדת בייסקי והפרשיות הנלוות, הצטיינה ברמה גבוהה של אמינות, של בהירות ושל עמידה על עקרונות, כמו גם בכושר ניתוח ובמיומנות כלכלית". ב-2011 זכה בפרס ל"תקשורת כלכלית איכותית" מטעם "האגודה לזכות הציבור לדעת". ב-2012 קיבל פרס "מפעל חיים" מטעם אגודת העיתונאים בתל אביב, בגין "כתיבה ומאבק בן שנים רבות נגד מונופולים, קרטלים ופירמידות של המדינה ושל בעלי הון גדולים, במטרה להפוך את כלכלת ישראל לתחרותית יותר, צומחת יותר, עם מחירים סבירים יותר ואבטלה קטנה יותר, לטובת הצרכנים והאזרחים כולם". נחשב בדעותיו לליברל התומך בכלכלה החופשית-קפיטליסטית. כתיבתו עוסקת ביתרונות של כלכלת השוק הליברלי. במאמריו קרא לא אחת להקטנת תקציב המדינה, לצמצום מעורבות הממשלה במשק ולייעול השירות הציבורי. מצדד במאמריו בפתיחת השוק לתחרות, בהפרטת כל גורם עסקי שמחזיקה הממשלה, "כי הממשלה לא יודעת ולא מסוגלת לנהל עסקים". כמו כן מצדד בפירוק מונופולים וקרטלים, ומתנגד להטבות המופרזות שזוכים להן בעלי ההון במדינה. ב-2003 תמך באופן עקבי בתכנית הכלכלית של שר האוצר בנימין נתניהו, שכללה קיצוצים בתקציב ובקצבאות והורדת מיסים. מרצה בפקולטה למינהל עסקים באוניברסיטת תל אביב, לתלמידי תואר שני. גר בתל אביב, נשוי ואב לשלוש.
article 44: 
סכם את המאמר הבא במשפט אחד, בבקשה.
פרשה שהוטל עליה צו איסור פרסום (צא"פ) מסעירה בימים האחרונים את הרשת הישראלית. בכך אין הרבה חדש. העוקבים אחרי המדיה החברתית והבלוגוספירה יודעים כי המרחבים האלה אינם אוהבים צא"פים. אבל בעצם גם התקשורת המסורתית לא אוהבת איסורי פרסום. היא הרי ניזונה מחופש העיתונות, חופש המידע וחופש הביטוי. לכן פעמים רבות עותרים כלי תקשורת שונים לבית-המשפט בבקשה להסיר צא"פ שהוטל על פרשה זו או אחרת. במיוחד כשיש בה לדעתם עניין ציבורי. לא אחת העתירה מביאה אכן לביטולו המלא או החלקי של הצא"פ, או לזירוז הסרתו. מה שמייחד את הפרשה הנוכחית הוא שתיקתה של התקשורת. העדר כל מאמץ מצדה להסיר את הצו, כמו גם שום ניסיון לרמוז על הפרשה בדרכים המוכרות והידועות: החל מדיווח על פרשה שיש עליה צו כזה, עבור בפרסום ידיעות או תמונות מרמזות שלכאורה לא מתקשרות לכלום, וכלה בהסתמכות על מקורות זרים או אפילו הפניה לרשת. כלום. נאדה. ברשת, לעומת זאת, הדיון לא תמיד זהיר, מדויק ומרוסן (לא שהתקשורת היא תמיד מופת לכך). פה החשוד כבר נהפך ל"אנס"; שם האיסור הכללי בחוק העונשין על זהותה של המתלוננת מבולבל עם צא"פים המוצאים למטרות ספציפיות ושונות; הכל נכרך יחד כדי להאשים את "המערכת" בהסתרת מידע. בפרשות כאלו, גם כשהמידע גלוי הוא מושא למניפולציות מצד יועצי התקשורת ועורכי-הדין של הצדדים, המזינים את התקשורת. אבל כשהמידע מוסתר – השמועות פורחות. הנה עוד סיבה לבקש את הסרת הצא"פ. אז מה נשתנה הפעם, מבחינת התקשורת? האם התשובה העגומה טמונה בעובדה שהחשוד בפרשה הוא עיתונאי והגילדה סוגרת שורותיה בהגנה על מי שהוא "אחד משלנו"? ייתכן שהקולגיאליות במקרים כאלה גוברת על התחרות בענף, המביאה לא פעם להכפשות הדדיות. אם יקרה לי פעם משהו דומה, חושב העיתונאי, אומר לעצמו העורך, לא ארצה שהקולגות יחגגו עלי. ומה על העניין הציבורי? וחופש המידע מה איתו? שואלת הקוראת הביקורתית התמהה. לא כשמדובר בנו, משיבים העיתונאים בשתיקתם. אין ספק כי החשוד נהנה מחזקת החפות. התקשורת אינה אמורה בשום פנים לשפוט אותו. היא כן אמורה לדווח על תלונה ועל מעצרו של אדם כאשר יש בכך עניין ציבורי. עניין כזה, קובע תקנון האתיקה המקצועית של העיתונות, נוגע ל"עיתוי הפרסום, נסיבות העבירה, אופיה, חומרתה או מעמדו הציבורי של החשוד". במקרים מקבילים, התקשורת להוטה להסיר את הצא"פ ולחשוף את מרב הפרטים. שולחת את עורכי-הדין שלה לשאת נאומים חוצבי להבות בבית-המשפט על חשיבותם (אכן!) של חופש המידע וחופש העיתונות ועליה עצמה כעל גוף המייצג את האינטרס הציבורי ואת זכות הציבור לדעת. כל זה מתחלף לפתע בשתיקה מביכה. כאילו עיתונאי אינו בעל מעמד ציבורי. כאילו העבירה שהוא נחשד בה אינה חמורה. לפתע הציבור אינו זכאי לדעת. אפשר להקשות ולשאול, האם התקשורת אינה אמורה לשקול מראש את האינטרסים המנוגדים, של פרטיות החשוד ושל שמו הטוב? הרי במקרים שבהם התיק נסגר היא כמעט לא טורחת לדווח, או עושה זאת בידיעה זניחה וקטנת גופן בעמוד פנימי. ודאי שלא באותן כותרות צעקניות שבהן ליוותה את המעצר והחשדות, בעיקר כשמדובר באדם ידוע שגם ניזוק יותר משום כך. ובכן, האינטרסים הללו אמורים בהחלט להשפיע על אופן הסיקור. זה צריך להיות מאוזן, אחראי והוגן. אבל השאלה אם הם כבדי משקל דיים כדי לגבור על העניין הציבורי בעצם הפרסום אינה שאלה שהתקשורת מחליטה בה, אלא בית-המשפט. סעיף 70 לחוק בתי-המשפט מונה איסורי פרסום ומקנה לבית-המשפט שיקול דעת אם לאסור פרסום במקרים אחרים; בין השאר בשל פגיעה חמורה בפרטיות, או בשל נזק חמור שייגרם לחשוד שטרם הוגש נגדו כתב אישום ובית-המשפט סובר כי יש להעדיף את מניעתו על פני העניין הציבורי. כלי התקשורת מבקשים חשיפה בכל מקרה, בשם האינטרס הציבורי במידע. התפקיד של איזון בינו ובין האינטרסים של החשוד מסור לבית-המשפט. גוף גוף ותפקידו. איני מתנגדת באופן עקרוני וגורף לכל צא"פ באשר הוא. הפרטים הם לפני בית-המשפט, ועליו להחליט. אך איכשהו, לא נראה מרחיק לכת לשער שאין מדובר כאן בקביעת סטנדרטים חדשים שיחולו מעתה ואילך בתקשורת, של איפוק עילאי והתנזרות מכל פרסום במקרים דומים, שבהם הנילונים אינם חברים באותו מועדון. חופש העיתונות אינו אינטרס פרטי של התקשורת. הוא זכותם של מקבלי המידע הרבה יותר משל מוסריו. התקשורת אינה אלא נציגתו של הציבור. אך האינטרס הציבורי בפיה מסתבר, ולא לראשונה, כעניין יחסי מאוד. מנופפת בו כשזה מתאים, שותקת כשזה פחות נוח. יש לשער שבסופו של דבר תיפרץ חומת השתיקה גם בתקשורת. רק שבינתיים היא הוכתמה בכתם של צביעות וסטנדרטים כפולים: אחד לכולי עלמא והשני לה עצמה. נעמה כרמי היא דוקטור לפילוסופיה, חברה במליאת מועצת העיתונות ובעלת הבלוג קרוא וכתוב
article 45: 
סכם את המאמר הבא במשפט אחד, בבקשה.
החליפה שלובש העיתונאי רם לנדס בתצלום הפותח את הראיון עימו במוסף "הארץ" (24.7.09) אינה שלו, אלא של זארה. כך גם הנעליים. החולצה – של קסטרו. הבית שבו צולם אינו ביתו, אלא מעונו של אדם ששמו פיטרו הכט מהרצליה פיתוח. גם הפנים והשיער של לנדס אינם בדיוק הוא: הם אופרו ועוצבו בידי ענבל מסס. על סגנון ההופעה כולה, לצורך התצלום, אחראית לימור זוהר שביט. כך בחר רם לנדס לארוז את עצמו לכבוד הראיון שבו הוא מבכה את אובדן האמת בעיתונות ואת היעלמה של האותנטיות מכלי התקשורת. לכאורה, ראיון אחד מני רבים במוספי סופשבוע, שכל תכליתו ליחצן סדרת טלוויזיה חדשה, אינו עניין לעסוק בו. מה לא עושים סופרים, תסריטאים, במאים וגם עיתונאים כדי למשוך תשומת לב ליצירות חדשות היוצאות מתחת ידיהם? גם ללנדס מותר, והראיון איתו אכן מזיע ממאמץ לקדם את הפקותיו הטלוויזיוניות האחרונות. ובכל זאת, כדאי להתעכב רגע ליד הדברים שהוא אומר, משום שיש בהם יומרה לאבחן את מצבה של המלאכה העיתונאית בימים אלה וגם לחרוץ את דינה. לנדס קובע כי העיתונות, במשמעותה הבסיסית, איבדה את יכולתה למלא את תפקידה: היא נמצאת, לדעתו, במצב סופני, ואין כיסוי ליומרתה להביא מידע אמיתי. במלותיו שלו: "מה ההבדל בין טלנובלה לחדשות? זה בידור וזה בידור. זה טלוויזיה וזה טלוויזיה. גם חדשות זה בידור [...] אם טלנובלה זה תיאטרון, אז חדשות זה תיאטרון יפני של מחוות מינימליסטיות, אבל עדיין תיאטרון". לנדס פוסק שהמאבק על השגת האמת העיתונאית למעשה הוכרע; מה שנשאר זה להודות בכך. הוא מספר למראיינת כי הפסיק כמעט לצפות בחדשות. מאחר שנואש מהסיכוי להציג את האמת העובדתית כפי שהיא, פנה לעסוק בטלנובלות מצד אחד, ומצד שני בתיעוד עצמי של אנשים (למעשה, נשים) באמצעות מצלמות שהוא מפקיד בידיהן (זו מהותה של הסדרה החדשה שלו "מחוברות").  אינני בקי די בפרטי הביוגרפיה המקצועית של לנדס כדי לדעת אם ההסבר שלו למעבר מעיתונאות לטלנובלות (ולהפקה החדשה שלו) הוא האמת במלואה או שהוא סוג של רציונלזיציה שהוא פיתח. אפשר, עם זאת, לתהות אם הסוגה שהוא מהלל עתה, התיעוד העצמי, נקייה מהפגמים שהוא מוצא בעיתונאות. האם התערבותו כעורך אינה משפיעה על דיוקו של המסמך התיעודי שהוא מתיימר להציג? האם החלטותיהן של גיבורות הסדרה אילו מצבים ורגעים בחייהן לצלם ואילו לא אינן סוג של מסננת שמפעילים גם עיתונאים בעבודתם ושנגדה מתקומם לנדס? האם עצם הבחירה בחמש הנשים המסוימות, שהסכימו לחשוף את עצמן, אינה גורם מכריע בקביעת תמונות החיים שהסדרה מתחזה להציג ולטעון שהיא משקפת עולם מציאות משותף לרוב הישראליות? במלים אחרות, האם מרכיבים בלתי נמנעים אלה בתהליך הפקת הסדרה אכן מבדילים לטובה את מידת האותנטיות שלה מהמלאכה העיתונאית השגורה שבה כתבים ועורכים מנסים להציג לציבור פיסות מציאות? לנדס נוגע בשאלה אמיתית: עד כמה המציאות הנשקפת בכלי התקשורת היא "אמיתית" ועד כמה היא נגזרת של נסיבות אובייקטיביות (לחץ זמן, אילוצי דיווח, תלות במקורות וכדומה) ושל סיבות סובייקטיביות (אישיותו של המדווח, תפיסתו את המציאות, שיקולים זרים המפעילים אותו וכדומה). זו דילמה המלווה את העשייה העיתונאית מאז ומעולם, וב"העין השביעית" היא נדונה, בין השאר, במאמרים מלומדים שכתבו פרופ ירון אזרחי ("לא קיים עיתונאי אובייקטיבי") ופרופ מרדכי קרמניצר ("המילון הישן") ב-2002. אלא שלנדס מוליך את הסוגיה הזו למחוזות האבסורד, ובכך נותן לגיטימציה לכאוס ולהפקרות מקצועית שאין לה גבולות. הוא אומר שאין עוד טעם במאמץ העיתונאי הסיזיפי לחפש, כמיטב היכולת, את האמת; להציג לקורא, למאזין ולצופה את העובדות ככל שניתן לאתר אותן; להצביע בפני הציבור על תהליכים ותופעות ככל שניתן לזהות אותם; להציע תובנות המסתמכות על תום הלב של העיתונאי ועל התחקיר חסר הפניות שעשה, ככל שהנפש האנושית מסוגלת לכך. לנדס שופך את התינוק עם המים. הוא פוסק שהמלאכה העיתונאית בזמננו היא חסרת תכלית ונדונה מראש לכישלון. הוא הופך את אכזבתו מתפקוד עיתונאים – וממערכות עיתונאיות שלמות שבהן פגש, או אפילו היה ממונה עליהן – לאידיאולוגיה. הוא בן 53 ומאחוריו קריירה תקשורתית מרשימה ולא קצרה (כמעט 25 שנה במקצוע). הוא חינך דורות של עיתונאים, ועכשיו הוא בא ואומר להם: עבר זמנה של העיתונאות; פנו לתעשיית הבידור. בה בשעה מצהיר לנדס בפני ציבור הקוראים והצופים, שרחשו לו עד כה אמון בגין המוניטין המקצועיים שצבר בעבודתו העיתונאית, שהוא הוליך אותם שולל, שלא ניתן למלא את התפקיד העיתונאי כהלכה, שהכל רקוב בממלכה השביעית. זה מסר מסוכן ולא נכון. לעיתונות, במובנה המוכר, נועד תפקיד מפתח בקיומה של החברה הדמוקרטית גם במאה ה-21. לטלנובה ולתיעוד הבידורי נועד תפקיד אחר: למלא את שעות הפנאי בשעשועים. כאשר קוראים את הראיון עם רם לנדס, רצוי לשוב להתבונן בתצלומו: כמו התמונה, כך גם דבריו נועדו להשיג תכלית אחת: להציגו באור שיגדיל את הרייטינג של הסדרה שהוא הפיק.
article 46: 
סכם את המאמר הבא במשפט אחד, בבקשה.
רק למחרת הוא מגיע הביתה, ומרגיע את אמו שלא הלכה לעבודה: "שום דבר לא קרה, הייתי בירושלים, ישנתי אצל דוד, הרי הודעתי לך שהיה זיכוי, כן, זיכוי מחוסר הוכחות", והוא סוגר את דלת הכניסה מאחוריו ומסתובב ובודק "איך יוצאים מכאן", ובכל זאת מגיע למיטתו, נופל עליה ומיד נרדם. בצהריים, כשפטישים הולמים בעוז בתוך ראשו, הוא מתלבש, שותה קפה והולך לעבודה במערכת "הארץ". השעה אחת בצהריים. שוקן מתפתל. "תשב", הוא אומר לו, "לאן אתה ממהר". אחר-כך הוא מעיר משהו בעניין השילומים מגרמניה, ושואל את עמוס: "מה דעתך?", אבל עמוס אינו מעוניין בשיחת חולין. "תגיד לי אם אני חוזר או לא חוזר לעבודה". עוד כחכוח ושוקן אומר: "אני לא יודע, באמת, מה דעתך? אולי עדיף שתמצא לך בית אחר?". זאת היתה שאלה, אבל עמוס אינו עונה עליה. הוא יודע היטב מה עדיף לשוקן. עדיף לו לא להעסיק בעיתון "הארץ" אדם החשוד בהשלכת פצצה גם אם יצא זכאי מחמת הספק. עדיף לו שלא יאמרו עליו שהוא מחזיק צפעוני מסוכן בעיתון שלו, עדיף לו להתרחק עכשיו מעמוס קינן, לצאת מקו האש המופנית אל האיש. את כל זה אין עמוס אומר. הוא קם, מסתובב ויוצא מהחדר, ורק טריקת הדלת המהדהדת מעידה על מצב רוחו. בדרך, ליד הדלפק, הוא מתעכב לכתוב פתק בן שבע מלים: "כדי שיהיה לך יותר קל – אני מתפטר". ואכן, לשוקן זה יותר קל. למחרת הוא שולח לעיתונאי המתפטר מכתב פרידה: "ברצוני להביע את צערי על התפטרותך מעבודתך בהארץ... מדורך בהארץ שימש עילה להתקפות נרגזות עליך, על הארץ ועלי. אך אני רואה צורך לומר לך היום שלא היה לי ואין לי גם היום ספק שהמניעים השורשיים שהדריכו אותך בכתיבתך הם מן הכנים והטהורים ביותר המפעילים נוער ישראלי בימים אלו. מדורך עשה רבות כדי לפתוח את עיני הציבור לחולשות היסודיות של חיינו ולסתירות בין מטרות מוצהרות לבין המעשה בהן הסתבכנו. זוהי פעולתה של סאטירה אמיתית, והרוגז שמתעורר מאשר שהחצים קלעו למטרה... אני גם מאמין שהכוחות והכשרונות הגדולים, שכל מי שנפגש איתך מבחין בהם, עוד ייתנו פירות בשלים". ושוב בחוץ. אור חורף בלה, קפה תמר. אף כי השעה מוקדמת, המלצר מביא בקבוק מדיצינל עם שתי כוסות. עמוס ממלא את הכוס כאילו זה גזוז ולא קוניאק, ואחרי זה הכל נמחק. "יש שנה שאינני זוכר אותה כלל. "עד כדי כך אינני זוכר אותה, שאיני זוכר איזו מהן היתה. אולי 1953. אבל אולי שנה אחרת" ("ארצך", 70). הוא אינו זוכר את אלה שהתרחקו ממנו כשנתקלו בו ברחוב, את אלה שסירבו להיראות בחברתו, את שיחות הטלפון היומיומיות למקומות עבודה שונים, אפילו לעיתון "חירות" הגיע בלית ברירה ושם הסכימו שיכתוב טור, אבל בעילום שם, כך שאיש לא יידע שיש להם איזשהו קשר איתו. חומה של נידוי.  כל זה נשכח, אבל הדרך היורדת מקפה תמר לכיוון כיכר דיזנגוף, לריינס ולרחוב ארבע-ארצות עדיין שמורה. שם, מול בית-החולים אסותא, גרה ימימה, שפותחת לו את הדלת. לרגע היא מהססת, מזמינה אותו להיכנס, מושיבה אותו על הספה, לא מציעה לו לשתות, ואז, בבת אחת, אומרת הכל: היא עוזבת אותו. קודם ברחה לאילת כדי להיות רחוקה ממנו, אבל האחות הראשית בבית-הספר לאחיות אמרה לה: "למה את צריכה לעבור לאילת? שהוא יעבור לאילת". אז היא נשארת בתל-אביב, אבל לא מתכוונת לראות אותו יותר. האלימות שלו לא מתאימה לה, השתיות שלו והנשים שלו נמאסו עליה, היא גם מזכירה את אותו לילה בסידנא עלי, את זה שלא הכניס אותה בסוד תוכניותיו. בקיצור היא נפרדת ממנו וזהו. עמוס נשאר עומד. לא רוצה להתרגז, מסרב להרגיש צער, מפנה את ראשו, מחפש, אין איש. מסביב רק ריק. ובלי לומר דבר הוא מסתובב והולך משם ומותיר אותה יושבת על הספה, מתחרטת, מהססת אם לקום ולקרוא לו, זוכרת שהוא לימד אותה לקרוא את דוסטויבסקי, לאהוב את באך, שלקח אותה למוזיאון בשדרות רוטשילד לשמוע קונצרטים וגם הראה לה סירה קטנה מיטלטלת על גלים, למרגלות הר והילת עננים, בציור של נחום גוטמן. לא משנה. הוא כבר רחוק משם, מכתת רגליו מחברה קבלנית אל מישהו שיש לו משרד קטן, פוגש חברים מימי המחתרת, מוכן לעשות כל עבודה. מכבדים אותו בתה, מדברים איתו יפה ומלווים אותו לדלת. ובחוץ אור האביב מתחלף לאור קיץ ומתענן לקראת הסתיו, ושום סורג אינו מסנן את מראות העננים. ב"הבוקר" וב"ידיעות אחרונות" לא מעוניינים בשירותיו, בעיתונים אחרים מסרבים אפילו לקבוע פגישה. שייקה בן-פורת עשה לו טובה והציע לו לצייר קריקטורות ולכתוב סאטירות בשם בדוי בעיתון המשמרת הצעירה של מפא"י, "אשמורת", ובביטאון הספרותי של מפא"י, "מבואות" – אלה העיתונים שרק אתמול כתב עליהם סאטירות ארסיות. מובן שהיה יכול לעבוד במוסך או בבניין, הלוא הארץ הולכת ונבנית, הפטישים מכים, המקבת נוקבת. יש עבודה בעיר ויש עבודה בכפר. מתוך הספר "על דעת עצמו – ארבעה פרקי חיים של עמוס קינן", מאת נורית גרץ. הוצאת עם-עובד, עמ 294–297. הציטוט מובא כאן באדיבות ההוצאה
article 47: 
סכם את המאמר הבא במשפט אחד, בבקשה.
חלק בעיתון, ובהשאלה, סוג של כתיבה עיתונאית. במקור התייחסה המלה לחלק בעיתון שבו התפרסמו מאמרים שאינם פוליטיים, שעסקו בתחומי התרבות והדעת. מאוחר יותר התייחדה המלה לתיאור כתיבה פובליציסטית, ביקורתית או עיתונאית-ספרותית, שאינה דיווחית-חדשותית ואינה פוליטית-אידיאולוגית. במרוצת הזמן ניתנו למלה כמה משמעויות, מהן מרחיבות ומהן מצמצמות: 1. כל כתיבה שאינה עוסקת באקטואליה פוליטית. 2. כתיבה הומוריסטית. 3. כתיבה מתלהמת ופרובוקטיבית. מקור הביטוי במלה הצרפתית Feuilleton או Feuillet, שפירושה "דף קטן", ושתיארה מוסף לעיתון שעסק בנושאים לא-פוליטיים. העיתונות הצרפתית בתקופת המהפכה, שבמובנים רבים היתה ערש העיתונות המודרנית, הוקדשה רובה ככולה לעניינים פוליטיים ולחילוקי הדעות בין הסיעות השונות שפעלו בפריז. צירוף תוספת שאינה פוליטית היה חידוש. מי שהיה חלוץ בפרסום תוספות כאלו – שפעמים היו מודפסות על דף נפרד שצורף לעיתון (ומכאן השם "דף קטן") ופעמים הודפסו על דפי העיתון עצמו בפונט קטן יותר וסומנו בקו מפריד – היה לואיס-פרנסיס ברטין "הזקן" (Louis-François Bertin the Elder), המו"ל של העיתון "Journal des Débats", שאחרי המהפכה השפיע רבות על התרבות הצרפתית. בתוספות הללו פורסמו מאמרים וביקורות בנושאי תיאטרון וספרות ואף קטעי פרוזה ושירה, אולם גם רכילות, בדיחות, שעשועי לשון ומכתמים בחרוזים. במהלך המאה ה-19 התקבל נוהג זה גם בגרמניה, והיה פופולרי במיוחד ברוסיה. משמעות השם "פיליטון" בעיתונות האנגלית היתה אחרת, והתייחסה לסיפור בהמשכים. הביטוי היה בשימוש בשפה העברית במאה העשרים, ובמיוחד במחציתה הראשונה.
article 48: 
סכם את המאמר הבא במשפט אחד, בבקשה.
 לפני כשמונה חודשים המתנדב המוכשר של המיזם אפיק רחמים ביקש שנבדוק משהו מחוץ לכנסת, אך רלוונטי לחיינו לא פחות – זמני הגעת ניידת. גילינו שלמרות מסיבות הפרידה המפוארות מהמפכ״ל והתגאותו בשירות לאזרח – מדי שנה ל-100 לוקח יותר זמן להגיב. אם למשל ניסו לרצוח אתכם וחייגתם 100 בשנת 2012 – לקח לניידת להגיע כ-13 דקות בממוצע. ב-2014? 17 דקות. זמני הגעת ניידת- לחצו לנתונים המלאים רק לאחרונה התגאה המפכ"ל היוצא יוחנן דנינו בזמני התגובה של המשטרה ובמהירות הגעת הניידות, אבל כעת מתפרסמים נתונים פנימיים של המשטרה שמראים דווקא שזמן התגובה הולך ומתארך בכל שנה. התוצאות, שהגיעו לידי המיזם "100 ימים של שקיפות", מתייחסות לזמן שחלף מרגע שיגור הניידת על ידי המוקד ועד להגעתה ליעד. המשטרה מסווגת את הקריאות שהיא מקבלת על פי סוגי אירועים שונים. על פי הנתונים, כמעט בכל סוגי האירועים זמן התגובה התארך. כך למשל, בשנת 2013 עמד זמן התגובה לאירוע מבצעי על-23 דקות ובשנת 2014 עלה זמן ההגעה ל-28 דקות. וזה לא שמספר האירועים מסוג זה עלה, להפך – הוא דווקא ירד ב-18%. זמן הגעת הניידת במקרים של ניסיון רצח, הריגה או תקיפה חמורה, עמד בשנת 2012 על כ-13 דקות בממוצע. בשנת 2013 עלה זמן ההגעה ל-16 דקות ובשנת 2014 ל-17 דקות, ובמקרים כאלה כל דקה גורלית. במקרה של פריצה לדירה תחכו כמעט 20 דקות להגעת ניידת. אם חלילה תיקלעו לשריפה, הצתה או אפילו חטיפה, לפי נתוני המשטרה זמן ההמתנה יהיה 20 דקות בממוצע. ממשטרת ישראל נמסר בתגובה: "הנתונים מודדים תהליכים בארגון בתחום השירות ואינם מהווים מדד למענה מבצעי. כל ניסיון להציג זמני תגובת ניידות לפי כמות אירועים בשנה טועה ומטעה, בהיעדר בחינת משתנים נוספים שמשפיעים על זמינות הניידות. לאחרונה נחנך מוקד המידע הארצי של המשטרה שקולט את פניות הציבור ומגביר את הזמינות והמענה המבצעי". 
article 49: 
סכם את המאמר הבא במשפט אחד, בבקשה.
 כבר כמעט עשרים שנה שדן סבאג כותב את מדור הסקס המטונף, המצחיק וסר הטעם "סבאג לאב", המתפרסם ב"דה-סטרנגר" בסיאטל ובסינדיקציה בעשרות עיתונים ברחבי ארצות-הברית, ושבו הוא עונה בכנות ובישירות לשאלות הביזאריות ששולחים לו קוראיו. כעת, בטוויסט ביזארי לא פחות, הפכו חייו – שכוללים גם בן זוג חתיך ותומך וילד מאומץ בן 12 – למחזמר שמועלה בברודווי.  לעומת זאת, חייה של הבלוגרית האגרסיבית והאקסצנטרית ניקי פינק, שמנהלת את אתר החדשות ההוליוודי המאוד מצליח "Deadline Hollywood", עומדים להפוך לסדרה של HBO, מה שיזכה גם אותה בצק שמן.  ואילו חייו ואישיותו הצבעונית של העיתונאי הניו-יורקי האגדי גימי ברסלין יעמדו במרכזו של סרט תיעודי חדש שהפקתו תחל בקרוב.  עיתונאים שחושפים שחיתויות ברוסיה ממשיכים לחטוף מכות רצח, האנשים שמחטיפים להם את המכות ממשיכים להתחמק ללא כל עונש, וגם הגורמים הממשלתיים ששולחים את האנשים שמטילים אימה על העיתונות הרוסית עדיין מסתובבים חופשי.  מדינה נוספת שבה עיתונאים נופלים כמו זבובים היא הונדורס: מאז אפריל חוסלו באכזריות שבעה עיתונאים שהעזו לכתוב על הכאוס הפוליטי במדינה ועל עסקי הסמים המשגשגים בה.  המשטרה הלטבית, שעסקה בחיפושים אחר האקר שפרץ למאגר מידע ממשלתי והדליף לאינטרנט נתונים מביכים על השלטון, מיררה את חייה של עיתונאית מקומית שדיווחה על הסיפור.  תוכנה חדשה ומשופרת אמורה לדאוג לכך שהחדשות על המהפכה הבאה באיראן יעקפו את הצנזורה האינטרנטית של המדינה באופן אלגנטי יותר מבעבר.  אחרי שבשבוע שעבר למדנו ש"ניוזוויק" על הקרשים ושאם לא יימצא לו רוכש הוא ייסגר, השבוע אנו למדים שמצבו של המתחרה הוותיק "טיים" אינו טוב בהרבה.  אמנם הבטיחו לנו שהאייפאד יציל את עולם העיתונות, אבל אם ללמוד על-פי 360 עותקים דיגיטליים שהמגזין "GQ" מכר החודש, זה לא יקרה בזמן הקרוב.  ואם כבר אייפאד: אחד הכתבים של "Gawker" השתכר בסוף-השבוע ומצא את עצמו מתעצבן מאוד מפרסומת שהכריזה שההמצאה החדשה של אפל היא הדבר הכי מהפכני מאז המהפכה הצרפתית. הוא מיד כתב מייל ציני ועוקצני לסטיב גובס. באופן מפתיע למדי, גובס החליט לענות לו.  אחד ממנהיגי המורדים בתאילנד נורה בראשו בעת שהתראיין ל"ניו-יורק טיימס". הוא מת מפצעיו כעבור יומיים.  דייוויד קאר כותב על ההיגיון המאוד מיוחד שעומד מאחורי הכותרות המטופשות שניתנות לכתבות באינטרנט.  האם גיליאן טט, העורכת החדשה של ה"פייננשל טיימס", היא האשה החזקה ביותר בעולם העיתונות? ה"דיילי ביסט", שמקדיש לה כתבת פרופיל מפרגנת, סבור שכן.  מסתבר שמשבר העיתונות המודפסת טרם הגיע לגרמניה: הכנסות העיתונים במדינה לא ירדו באופן משמעותי מאז שנת 2004.  ואם כבר משבר העיתונות המודפסת: הנה מאמר, הלקוח מ"האטלנטיק", שדווקא טוען שבסוף הכל יבוא על מקומו בשלום. בחיי.  איש שמדבר + זבוב ענק + שידור חי = קטעים משוגעים.  ואם כבר זבובים וכתבי טלוויזיה, תמיד נחמד להיזכר בקליפ הקלאסי הזה. אין מצב שזה אמיתי, נכון?
article 50: 
סכם את המאמר הבא במשפט אחד, בבקשה.
"מקור ראשון" ואתר nrg יימכרו לחברת ישראל-היום-בע"מ, שבבעלות איש העסקים שלדון אדלסון ורעייתו ד"ר מרים אדלסון, תמורת 17 מיליון שקל, כך ביקש לאשר אמש רואה-החשבון חן ברדיצב, הנאמן מטעם בית-המשפט לחברות המפעילות את "מקור ראשון" ו"מעריב". ישראל-היום התחייבה בהצעתה להעסיק 114 מ-120 עובדי ההנהלה והמערכת העיתונאית של "מקור ראשון" לתקופה של לפחות 12 חודשים. כמו כן התחייבה החברה להעסיק 90% מהפרילנסרים של העיתון ואת כל 220 עובדי ההפצה לתקופה דומה. לגבי אתר nrg התחייבה ישראל-היום להעסיק 5 מ-17 העובדים לתקופה של שנה. ==  להורדת הקובץ (PDF, 7.72MB) להורדת הקובץ (PDF, 7.72MB)  להורדת הקובץ (PDF, 2.19MB) להורדת הקובץ (PDF, 2.19MB) "בקשה דחופה" של נאמן בית-המשפט ל"מקור ראשון" ו"מעריב", המסמך המלא בשני חלקים == ברדיצב ביקש מבית-המשפט המחוזי בירושלים לאשר את מכירת "מקור ראשון" ואתר nrg לישראל-היום לאחר תהליך התמחרות בן כמה שלבים. בשלב הראשון התעניינו 12 גורמים ברכישת העיתונים והאתר. לאחר שקיבלו את פרטי החברות מהנאמן, נותרו שישה מתעניינים. ישראל-היום הציעה 12.5 מיליון שקל עבור "מקור ראשון" ו-3 מיליון שקל עבור nrg; גרוזלם-פוסט הציעה 7.5 מיליון שקל עבור "מקור ראשון" ו-1.5 מיליון שקל עבור nrg; טלנירי-שוקי-הון הציעה 401 אלף שקל עבור אתר nrg; אשדיר-פרסום-והפצה הציעה 5 מיליון שקל עבור "מקור ראשון"; לריסה-אחזקות הציעה 2 מיליון שקל עבור "מעריב", 4 מיליון שקל עבור "מקור ראשון" ו-750 אלף שקל עבור אתר nrg, וכיפה-שירותי-אינטרנט הציעה 70 אלף שקל עבור אתר nrg. "לאחר עיון בהצעות שהוגשו עלה כי הצעתה של ישראל-היום לרכישת פעילות העיתון מקור ראשון ולרכישת פעילות אתר האינטרנט nrg עלתה על הצעת שאר המציעים בכל הפרמטרים, וזאת באופן בולט ומשמעותי, הן בסכומה והן במספר העובדים שאותם היא התחייבה להמשיך ולהעסיק", כתב הנאמן לבית-המשפט. לדברי ברדיצב, לאור זאת התכוון להמליץ ללא שהות על ישראל-היום כרוכשת העיתון והאתר, אולם באי-כוחה של גרוזלם-פוסט, החברה שבשליטת איש העסקים אלי עזור, ביקשו להעניק להם הזדמנות להגיש הצעה מעודכנת ומשופרת: 13.5 מיליון שקל עבור "מקור ראשון", 2.5 מיליון שקל עבור "מעריב" ו-4 מיליון שקל עבור אתר nrg. לנוכח ההצעה המשופרת זימן אתמול ברדיצב את נציגי שתי החברות למשרדו לפגישת התמחרות מכרעת. "אנחנו הגענו לכאן תחת מחאה", אמרה בפגישה עו"ד קרן רייכבך-סגל, באת-כוחה של ישראל-היום. "המועד להציע הצעות נגמר בשני אחר-הצהריים, וכל הצעה שהתקבלה אחר-כך היא בניגוד לדין. הגענו לכאן תחת מחאה והדלפות שהגיעו לעיתונות שהביאו לשיפור ההצעה שלהם [גרוזלם-פוסט] לא מקובלת עלינו" [כך במקור]. "אנחנו נתחיל עכשיו את ההתמחרות כאשר הסכום ההתחלתי [עבור מקור ראשון] עומד על 14 מיליון שקל", הודיע בהמשך הדיון רו"ח ברדיצב. "אנחנו לא מציעים 14 מיליון, נשארים בהצעה שלנו [13.5 מיליון]", הבהיר עו"ד מורן מאירי, בא-כוחה של גרוזלם-פוסט. "יש לי שאלה", אמרה עו"ד רייכבך-סגל, "זה שהם לא מוכנים לקחת ב-14 ואני כן אסכים לקחת ב-14 זה אומר שזכינו?". "כן", השיב רו"ח ברדיצב. "אז אנחנו מוכנים לקחת ב-14 מיליון", הודיעה עו"ד רייכבך-סגל. בהמשך החליט ברדיצב לבטל את ההתמחרות על אתר nrg בשל חילוקי דעות עם גרוזלם-פוסט והודיע כי הצעת ישראל-היום לרכישת האתר היא הזוכה. נכון לעכשיו, עידכן ברדיצב את בית-המשפט, לא התקבלה הצעה כלכלית לרכישת "מעריב", אולם לדבריו, "קיימת אפשרות לקבל הצעות גבוהות יותר". על כן ביקש הנאמן להמשיך ולחפש בשלב זה רוכש ל"מעריב". 9712-03-14
article 51: 
סכם את המאמר הבא במשפט אחד, בבקשה.
כמו בתי-הקברות בשולי הערים, כך גם מודעות האבל מתקיימות בשולי העיתונים, וכמו בתי-הקברות, גם על פניהן יהיו רבים יותר שיעדיפו לחלוף ולא להתעכב ולחוש בצינה הנושבת מהן. בתוך אותו מוצר ותיק, גליון העיתון המודפס, שעבר תמורות רבות כל-כך, לא יתקשה גם הקורא המתעורר מתרדמת של חצי מאה לזהות מרחוק את פורמט עמודי מודעות האבל. המדור, כמו המוות, אינו מתיישן. מודעת האבל היא מצבת דיו זעירה. כמו אחותה העשויה שיש, גם לה אותו פורמט מלבני, אותן אותיות שחורות ריבועיות, אותו צמצום מילולי. סידורן של המודעות אחידות-הפורמט זו לצד זו וזו מתחת לזו הוא היוצר את מראה העמוד האופייני – ואף בו יש כדי להזכיר את מטריצת גוש/חלקה.  מאחורי ביטוי טכני חורץ לשון המוות. בשל אופיו הקודר, המוחלט והאוניברסלי, המוות מעדיף את הסטנדרטי על פני היצירתי והמגוון. קו מסגרת בעובי אחיד, מבחר גופנים מצומצם, שם הנפטר תמיד באותיות גדולות ומעובות משמות האבלים. שלא כמו המצבה, המנציחה את בדידותו של הנפטר, במודעת האבל מסתופפת (על פי רוב) המשפחה כולה. כמו על דלתות בתים, גם כאן יהיו קורקטיים שיסתפקו בשלט עם הצהרה כללית "המשפחה האבלה", ואחרים יציגו קטלוג שלם של הפרטים במשפחה, סדורים על-פי תפקידיהם – אשתו, בנו ובתו, הנכדים, גיסו. המהדרין יוסיפו גם שמות, שמות משפחה ולפעמים גם כינויים, שלא יצוטטו כאן מפאת כבודם של המתים והחיים, אך מציעים למתבונן סקרן עולם שלם. ברחוב זה וזה, בדירה זו וזו, בשעות 21:00–16:00. שלא כמודעות האבל עשירות הסופרלטיבים הנדפסות בעיתונות החרדית, אלו הנדפסות בעיתונות החילונית קורקטיות לרוב. על הפטירה מודיעים בדרך כלל בצער רב, לפעמים בכאב או ביגון עמוק – ביטויים שכבר היו לקלישאה. את זהות המנוחים יגדירו בראש ובראשונה זיקות משפחתיות ("אמנו, אחותנו וסבתנו"), לעתים רחוקות יותר פועליהם ותואריהם (ד"ר, "מוותיקי נהריה"). רק מתי מעט זוכים לשורה מלאת שאר רוח, כפי שהיו אולי הם, בחייהם: "ספורטאי, גנן ומציל אגדי בבת-ים, שהנחיל לנו אהבת ים וגן ונפרד מאיתנו כשהוא בן 98 שנים". לאותם שחיו את חייהם באלמוניות, הרגע הזה הפומבי של פרסום שמם במרכז מודעת אבל הוא רגע קצר מועד של תהילה. למרבה הצער, הם כבר אינם שם להתענג – לא על תשומת הלב והכבוד, ולא על נדיבות לבם של מי שזיכו אותם בכך. האם מודעת האבל מתפרסמת בעיתון שאותו נהג לקרוא המנוח? זכורה לי בחדות הגאווה שחשתי כילדה כשראיתי את שמו של סבי על מודעת האבל בעיתון. האם אני הייתי מי שגזרה ושמרה אותה לצד תמונתו הקטנה הממוסגרת? ואולי אחד מהורי? האם גם אבלים אחרים נוהגים לעשות זאת? כמו בפרסומים אחרים, כך גם במודעות האבל: ככל שהמודעה גדולה יותר, כן גדל מחירה. ב"הארץ", שבו המודעות יקרות יותר, הן גם גדולות ומעטות יותר; מתי "הארץ" אינם מצטופפים כמו המתים ב"ידיעות אחרונות" ו"מעריב". האם המתים של "הארץ" אקסקלוסיביים יותר? למרבה ההפתעה, עלעול בעמודי מודעות האבל של העיתונים המתחרים מגלה כי בשיעור גדול של המקרים אלו אותם מתים ממש: מי שיש לו כסף לפרסם מודעת אבל אחת, יש לו כסף לפרסם שלוש מודעות זהות בשלושה עיתונים שונים. מרכינים ראש, אבלים, המומים, דואבים, זוכרים, ולא שוכחים לצרף את סמליל החברה. מילא סמליל שחור-לבן, כזה הנבלע בשחורו-לבנו של העמוד, אבל סמליל ירוק?! מישהו ב"דה-מרקר" – מאותם מישהואים עם ראש כלכלי – מצא ערוץ פרסום נוסף. אפשר שבקרוב נראה שלטי חוצות גם בבתי-קברות? דבר מותה של ב, מורה אהובה ונערצת, הגיע אלי בדואר האלקטרוני – מדיום יעיל, מהיר וחינמי. ובכל זאת חיפשתי אחר שמה במודעות האבל של "הארץ". ב, אשת לפידות, היתה הרוח החיה בטקסי יום הזיכרון בבית-ספרי ובקיבוצה ובעלת חולשה, כך התוודתה, למלנכוליה. חשבתי, על כן, כי הדבר היה מסב לה קורת רוח – לראות את שמה מופיע בעיתון (של האינטליגנציה) באות עבה, את שמו של קיבוצה צמוד אל הביטוי "מרכין ראשו". אפשר שהקיבוץ הישן, הלא מופרט, זה שידע ימים מבוססים, היה מפרסם מודעה שכזו. הקיבוץ החדש, ראשו מורכן ממילא.
article 52: 
סכם את המאמר הבא במשפט אחד, בבקשה.
רק לפני חודש נשפכו אלפי מלים ונמרחו עשרות צילומים מאולימפיאדת בייגינג בעמודים הראשיים של "ידיעות אחרונות" ובכפולת האמצע של חלק החדשות. אז איך קורה שמה שהוגדר על-ידי העיתון כ"תקרית דיפלומטית" בין ישראל לסין, תקרית שנגרמה כתוצאה מראיון ב"ידיעות אחרונות", לא זכה כלל להתייחסות בולטת ונדחק למדור הספורט? הסיפור המשונה החל ביום שישי שעבר, בכתבת שער במוסף "7 ימים". השייט שחר צוברי, מדליסט הארד מבייגינג, אמר בראיון למוסף כי הסינים הם "חארות". בתגובה העביר שגריר סין בישראל מחאה לוועד האולימפי בארץ, ובהמשך ביטל קבלת פנים מתוכננת לספורטאים הישראלים. צוברי התנצל, שר הספורט מגאדלה התנצל, הוועד האולימפי התנצל, אבל הסינים טרם סלחו. ההישג העיתונאי הוא אולי מפוקפק – ראיון שפורסם בעיתון גרם לתקרית דיפלומטית עם מעצמה – אבל בכל זאת, זה הישג שעיתונים נוהגים להתפאר בו. אם כך, מדוע הסיפור לא הופיע בעמוד הראשי של "ידיעות אחרונות", או לפחות קיבל הפניה בולטת בעמודי החדשות? הרי רק לפני שבועיים-שלושה פירנסו האירועים הספורטיביים מסין את החלק המרכזי של העיתון של המדינה. יכול להיות שבצמרת מקבלי ההחלטות ברחוב מוזס חשבו שהמקרה אינו דרמה יוצאת דופן, והניחו לניר חפץ, עורך "7 ימים" ומוסף הספורט, לגדל ולרומם את הסיפור בממלכה שלו. יכול להיות גם שהבמה המשנית שקיבל הסיפור מלמדת משהו על היחסים שבין עורכי העיתון ובין עורך המוספים. בימי גלעזר ויובל היה נהוג לומר ש"7 ימים" הוא מדינה נפרדת בתוך "ידיעות אחרונות". ייתכן שמדובר בשחזור מוזר, אולי אפילו נגטיבי, של התקופה ההיא? ויש עוד: בעוד שבמדור הספורט מדווחים על תקרית דיפלומטית, שמקומה הטבעי הוא בעמודי החדשות, בחלק החדשותי הופיע ביום ראשון סיקור פתיחת אולימפיאדת הנכים בבייגין, בלי שאף מלה על אירוע זה או סיקור מקצועי של הספורטאים הישראלים יופיעו במדור הספורט. לא ברור. לא מובן. השבוע אפשר היה להיווכח שוב עד כמה ספורט "ידיעות אחרונות" תקוע במקום. הנבחרת הצעירה עד גיל 21 בכדורגל עמדה לפני משחק מכריע מול גרמניה בחוץ, בדרך לפלייאוף שלפני אליפות אירופה. בסופו של יום היא אכן עשתה זאת, עם 0:0 מרשים. בעוד ש"מעריב" בחר לתת לנבחרת הצעירה את הכבוד המגיע – שני שערים וכפולה פותחת (ביום המשחק ולמחרת) – ב"ידיעות אחרונות" המשיכו במסורת המיושנת, הפרובינציאלית וחסרת המעוף שלהם, ולפיה הנבחרת הבוגרת מעל הכל, אפילו במחיר המעטה מההישג של הצעירים. אתר ערוץ הספורט היה בשיאו באולימפיאדת בייגינג, עם סיקור מקיף של התחרויות והספורטאים הישראלים ושפע של תקצירי וידיאו. ההשקעה הגדולה הביאה לתוצאות יפות בסקר "טים" לחודש אוגוסט. האתר השתדרג ל-16 אחוזי צפייה לעומת 11.8% ביולי – קפיצה משמעותית של 4.2%. המתחרה הגדול, ONE, רשם עלייה מתונה יחסית לעובדה שמדובר בחודש ספורטיבי אינטנסיבי – רק 1.8% יותר לעומת החודש הקודם (16.9% באוגוסט לעומת 15.1%). כך ייעשה למי שהעדיף לסקר את האולימפיאדה מהכורסה במערכת, ולא טרח לשלוח כתב לבייגינג.  אם אתר ערוץ הספורט רוצה לשמור על הפער האיכותי, הוא צריך להישמר מהסגנון הזול של אתר ONE. לפרסם תמונה של בחורה במחשוף נדיב עם הכיתוב "פצצה" בידיעה על ביטול משחק באיטליה בגלל פצצה ממלחמת העולם השנייה שהתגלתה סמוך למגרש – זו בדיוק הדרך הלא נכונה. אם אין לכם תמונה ממקום האירוע, תמצאו פתרון יצירתי אחר. כרגע, מדובר בפצצה של אינפנטיליות. לתגובות והערות: yegerm9@walla.co.il
article 53: 
סכם את המאמר הבא במשפט אחד, בבקשה.
״רציתי להגיע לתפקיד מעמדת שליחות אמיתית של אדם שכל ילדיו וכל נכדיו מתגוררים בירושלים, ומודאגים דאגה עמוקה מהעתיד שלה״. כך הכריז שר הכלכלה אריה דרעי בראיון ב-2010. אלא שכמה מילדיו של דרעי כנראה גילו מאז את הקסם של עולם הנדל״ן ורכשו דירה אחת או שתיים או שלוש או יותר. גם בת״א. בדיקה שערכנו ב׳מאה ימים של שקיפות׳ חושפת טפח מאימפריית הנדל״ן של משפחת דרעי: לבת אחת של שר הכלכלה דירה בירושלים ושליש בית נוסף בת״א. על בת אחרת רשומות 3 דירות בשכונת התקווה בת״א וחצי דירה נוספת בתל אביב. לבת שלישית דירה לא רחוק בת״א לצד בית במושב בין ת״א לירושלים. לבן אחד דירה במגדלי שאול בירושלים. באותו בניין, אגב, גם ממוקמות דירות של אחיינו של דרעי, כלתו של הרב עובדיה זצ"ל ונכדתו של הרב עובדיה זצ"ל. בן אחר רכש דירה במסגרת קבוצת רכישה בירושלים. לפני הבחירות גם זרם מידע לגבי עסקאות נדל״ן ירושלמיות שדרעי מקושר אליהן. ״כל הדיירים בבניין שלנו ידעו שאריה דרעי זה האיש לפנות אליו״, סיפר לנו אחד מהם. אבל דרעי עצמו דאג להישאר מחוץ למסמכים הרשמיים. אחיו היה בחזית. ומה עם דרעי עצמו? הוא מתגורר בדירה ברחוב הקבלן (שלוש קומות בשטח 272 מ״ר), והסתבר לנו שהייתה ברשותו דירה נוספת אותה מכר ב-96׳ לתושב חוץ. לפי גידי וייץ, הוא גם בהליך בנייה של בית נופש. בנוגע למשפחה – אלו לא כל הדירות. חלק מהנכסים בתהליכי רישום ולא ניתן להפיק נסחים לאימות המידע. אלא שבמהלך הבדיקה התפרסם ראיון שערך עמו גידי וייץ. דרעי נשאל שם והתייחס לנושא: "אני גאה ברוך השם, שיש לי פרנסה, יש לי בית ולילדים שלי יש בית. הילדים שלי, ברוך השם, התחתנו, וקיבלו מהצד השני. אני עזרתי להם, ההורים שלי עזרו להם, הם לקחו משכנתאות וברוך השם קנו דירות. יופי? חלק קנו, חלק לא קנו, חלק בדרך לקנות, חלק עם משכנתאות וכל הדברים האלה״. לכן אסתפק במידע הזה ורק נזכיר שלפני הבחירות דרעי רץ ׳בשם השקופים׳. הוא פרסם הצהרת הון צנועה – והכריז שיש לו דירה אחת בלבד. טכנית, זו האמת, אבל בצורתה הצרה ביותר. אם כבר להיות שקוף – עדיף עד הסוף. דרעי העדיף שלא להתייחס לשאלות בנושא. 
article 54: 
סכם את המאמר הבא במשפט אחד, בבקשה.
חברת הכנסת ענבר בזק שלום, מה שלומך? ראיתי שהצטלמת עם ספרה של דפנה ליאל ופרסמת אותו בטוויטר. יצא לך לקרוא אותו? "עוד לא. הייתה לי יומולדת לפני שבוע והבנות קנו לי מתנה, עוד לא יצא לי לקרוא. אני עוקבת אחרי הפודקאסט ושומעת כל בוקר, כל פעם באה ומספרת לצוות שלי תקשיבו לזה ותקשיבו לזה, אז הם עשו לי הפתעה וקנו אותו". אני מבינה שרצית לפרגן לה. "כן. נתתי לה לחתום לי עם הקדשה". אני מתקשרת כי הסתכלתי על זה ולי זה נראה כמו סוג של פרסומת, משהו שבעבר ועדת האתיקה אסרה על חברי כנסת לעשות. "למה זה פרסום אם היא כותבת על פוליטיקה?" היום הגיעה בדואר המתנה שצוות הלשכה המקסים שלי קנה לי ליום ההולדת.הספר "עושים פוליטיקה" של @DaphnaLiel מתברר שהן מכירות אותי הכי טוב ויודעות שאני מעריצה שרופה של הפודקאסט "עושים פוליטיקה". עכשיו רק נשאר לראות אם הספר טוב כמו הפודקאסט 😃 pic.twitter.com/QXjS64rsBY כסופרת היא נמצאת עכשיו במסע יח"צ אינטנסיבי להגדלת המכירות וההכנסות של הספר. זה לא דומה לסיטואציה שבה לקחת ספר מהספריה ואת ממליצה עליו לציבור. כל המלצה כזו ממך כנבחרת ציבור, שיש לך כוח וקהל מתוקף המנדט שהציבור נתן לך, היא בעלת ערך עבורה. "תראי עכשיו כשאת אומרת אני מבינה את הרגישות לא חשבתי על זה. אני מבינה את הרגישות ומקבלת בהחלט את הביקורת. אני מודה שזה היה מתוך מקום ש… התרגשתי כשהיא חתמה לי ורציתי לפרגן לה. זה ממש לא היה קמפיין לספר אלא באמת להגיד לה תודה ושאני מאוד אוהבת את הפודקאסט שלה. אם הייתי מפרסמת מוצר, כמו שבזמנו ביקרו את איילת שקד שהצטלמה עם קוקה קולה, אני מבינה את הרגישות. אבל כאן זה ספר מקצועי על פוליטיקה. אני רואה גם בספר וגם בפודקאסט naכלים מקצועיים שאני לומדת מהם. בתחום הזה של ספרים ופודקאסטים – אין לזה סוף. אם אני מחר אעלה פוסט שאני מקשיבה לפודקאסט של שקוף ומאוד ממליצה עליו, את חושבת שיש עם זה בעיה אתית?" זה לא כמו המלצה לקרוא או להאזין, כי פה יש מימד של הגדלת מכירות של הספר, בייחוד כשזו ההשקה שלו. "אגב אפילו לא קיבלתי אותו כמתנה ממנה, מי שנתן לי את הספר הן הדוברות שלי. האמת שלא מזמן קיבלתי מתנה ממישהי שכתבה ספר ילדים שנותן ביטחון לנערות. היועצת הפרלמנטרית שלי פנתה לייעוץ המשפטי של הכנסת, ושאלה אם זה בסדר לפרסם פוסט ולפרגן לספר. הם אמרו שעם ספרים אין בעיה כל עוד זה לא למטרות קידום מכירות ולא כולל המלצה לרכוש אותו. אגב ראיתי עוד חברי כנסת שהעלו ציוצים על הספר שלה".  בואי נלך מעבר לעניין המסחרי. יש פה שאלה אתית על היחסים בין עיתונאים לפוליטיקאים. לכן עלתה לי נורת אזהרה כשראיתי את הציוץ הזה – מפחיד אותי סוג כזה של יחסים. כי בסוף מחר היא כתבת פוליטית שצריכה לסקר אותך בצורה מהימנה, לעיתים ביקורתית. לפרגון שלך יכול להיות ערך משמעותי עבורה – לכן אני חושבת שיש להימנע ממנו.  "באמת לא חשבתי על זה, מקבלת את מה שאמרת. שוב, רציתי לפרגן למישהי שאני אוהבת להקשיב לה. אבל בהחלט מקבלת את הביקורת וצריכה לחשוב כמישהי ש.. את יודעת אני לא הרבה זמן בתפקיד, וכן אולי צריכה להסתכל על זה בעיניים יותר ביקורתיות". "שתי המפלגות הגדולות…אלו בסך הכל שני מותגי מים מינרלים. הקטטה הפוליטית התמידית המלווה את חיינו נועדה לחפות על הבדלים הולכים ומצטמצמים בין המחנות" (עמית סגל, סיפורה של הפוליטיקה הישראלית, עמ 106). בילוי מועדף לסוכות… @amit_segal pic.twitter.com/cfxNLH9oKk אני שוקלת לפנות ליועמ"ש הכנסת – כיוון שאין ועדת אתיקה לצערנו – ולהציע שיתנו הנחיות יותר מחמירות ביחס לפרסום כזה כשמדובר ביחסים בין מסקר למסוקר. מה את חושבת על זה? "תראי אנשי התקשורת מסתובבים בכנסת, באופן טבעי כולנו רוצים שיכירו אותנו, כולנו רוצים שיהיה איתם קשר טוב. כל עוד אין פה יחסי תן וקח, זה לא בעייתי בעיני. זה לא שקניתי ספר ואז היא בתמורה תעשה עלי כתבה חיובית. אגב זה בדיוק מה שקורה עכשיו במשפט המו"לים הכל-כך מתוקשר – שמנסים להוכיח יחסי תן וקח. הנה אני למשל מכירה את נועה שפיגל מהארץ, הכרתי אותה מקודם. כל הזמן אנחנו מדברות ומקשקשות. לה נחמד שאני בקשר איתה כי אני מספרת לה סיפורים, ולי נחמד שאני בקשר איתה. אנחנו כחברי כנסת באופן טבעי צריכים את הקשר עם התקשורת והם גם צריכים את הקשר. כל עוד לא מדובר בתן וקח עם ערך כספי – אני לא חושבת שיש בזה משהו בעייתי. זה חלק מהסקילס."אגב, מכיוון שאני משקיפה את היומן שלי האופן מלא ניתן לראות גם אם אילו עיתונאים אני נפגשת ומתי, ככה שהציבור יכול לבחון בכל רגע נתון האם היו פה יחסים עם התקשורת החורגים מהנורמה". תודה רבה על השיחה. תודה, ביי ביי. 
article 55: 
סכם את המאמר הבא במשפט אחד, בבקשה.
"ישראל פוסט" יפצה את הצלם אריאל ירוזולימסקי בכ-100 אלף שקל בשל הפרת זכויותיו המוסריות על תצלומיו, כך פסק ביום שני האחרון השופט מיכאל תמיר מבית-משפט השלום בתל-אביב–יפו. לפני כשלוש שנים הגיש ירוזולימסקי, באמצעות עו"ד מתן שוק, תביעה נגד חברת ישראל-פוסט, מדיה-פרסום בע"מ, המוציאה לאור את החינמון "ישראל פוסט". ירוזולימסקי דרש פיצוי בסך 420 אלף שקל משום שלדבריו ב"ישראל פוסט" פורסמו 32 תצלומים שצילם בלי שניתן לו קרדיט, ולמעשה תוך שניתן קרדיט לגורם אחר. ב"ישראל פוסט" טענו, באמצעות עו"ד אשר אקסלרד, כי אי-מתן הקרדיט נבע ממחדלי ירוזולימסקי עצמו וכי התביעה הוגשה בחוסר תום לב שכן בין הצלם לבין חברת גרוזלם-פוסט בע"מ, חברת-האם של מו"ל "ישראל פוסט", מתנהלים הליכים משפטיים. אכן, ברקע התביעה עמדו יחסי העבודה בין הצלם לגרוזלם-פוסט בע"מ, שדרכם נוצר הקשר עם "ישראל פוסט". במשך למעלה מעשור שימש ירוזולימסקי צלם הבית של "גרוזלם פוסט", אולם היחסים הסתיימו בתביעות הדדיות. התביעה של "גרוזלם פוסט" הוכרעה לטובת החברה, בעוד שהתביעה שהגיש ירוזולימסקי עדיין תלויה ועומדת (הבהרה, 30.1: מרבית התביעה של העיתון נדחתה, ובמקום פיצוי בסך מיליון שקל חויב הצלם לפצותה ב-10,000 שקל בלבד). השופט תמיר קיבל את טענות ירוזולימסקי וקבע כי ב"ישראל פוסט" פורסמו תצלומיו בלא קרדיט וזאת בלי שתעמוד לחברה הגנת "שימוש הוגן". סעיפי החוק הנוגעים לשימוש הוגן, הזכיר השופט, מתייחסים לזכות היוצרים של היוצר ולא לזכות המוסרית שלו (מתן קרדיט). "זכותו של היוצר כי שמו יופיע על היצירה היא זכות עצמאית, ואף אם הנתבעת היתה רשאית לפרסם את התמונות ללא קבלת רשותו של התובע ובלי לשלם לו דבר, אין בכך כדי לפטור אותה מציון שמו של התובע על התמונות", נכתב בפסק הדין. יחד עם זאת, השופט תמיר קבע כי ירוזולימסקי לא הצליח להפריך את טענת "ישראל פוסט" שלפיה הפרסום תחת קרדיט שגוי נעשה בטעות ובתום לב, בין היתר בשל התנהלותו של הצלם. מנגד קבע פסק הדין כי על עורכי "ישראל פוסט" חלה חובה לערוך בדיקות כדי לוודא כי היא מפרסמת תצלומים תחת קרדיט נכון. בסופו של דבר, ולאחר שהשופט ציין כי בבואו לקבוע את סך הפיצויים לקח בחשבון שכמה מהתצלומים פורסמו פעם אחר פעם עם אותו הקרדיט השגוי, נקבע כי "ישראל פוסט" תפצה את ירוזולימסקי ב-77,500 שקל בגין הפרת זכויותיו המוסריות, 10,000 שקל בגין עוגמת נפש ועוד 15,500 שקל עבור הוצאות משפט ושכר טרחת עורך-דין.  19977-03-11
article 56: 
סכם את המאמר הבא במשפט אחד, בבקשה.
ארגון נכי צה"ל הגיש בשבוע שעבר תביעת דיבה נגד "דה-מרקר", השנייה בתוך שנה, ומאיים להמשיך ולהגיש עוד ועוד תביעות בשל סיקור פעילותו בעיתון. במסגרת התביעה שהוגשה בשבוע שעבר דורש הארגון פיצוי של כ-140 אלף שקל בגין פרסום מאת טלי חרותי-סובר. תביעה זו באה בהמשך לתביעה קודמת, שהוגשה במאי האחרון, ובמסגרתה דרש הארגון פיצוי בסך 3 מיליון שקל. הסכסוך המשפטי בין ארגון נכי צה"ל ל"דה-מרקר" החל לפני כחצי שנה, בעקבות פרסום תחקיר מאת טלי חרותי-סובר, שראה אור תחת הכותרת "דו"חות נעלמים, מינויים תמוהים והעלאות שכר בדיעבד: מי ישקם את ארגון נכי צה"ל?". הארגון, באמצעות עו"ד צבי גלמן, טען כי הפרסומים שנכללו בכתבה נעשו על-ידי אנשי "דה-מרקר" "לא כחלק מעבודת קודש עיתונאית, אלא תוך ניצול שופרו של העיתון לצורך סיוע למתמודדים פוליטיים במאבק חורמה כולל, טוטאלי ואובססיבי כנגד התובעת ובעלי תפקידים אצלה". בארגון נכי צה"ל דחו את הטענות שנכללו בכתבה מאת חרותי-סובר, וטענו כי היא וחבריה לעיתון "הפכו עצמם כלי שרת בידם של גורמים אינטרסנטיים ששמו להם למטרה לפגוע בראשות הארגון המכהנת, וזאת באמצעות קשירתה של התובעת [ארגון נכי צה"ל] למעשים עברייניים, חס וחלילה, של העלמות דו"חות, של ייעוד כספי תרומות שלא לייעודם, והכל במטרה להכתים את שמו של הארגון בקרב נכי צה"ל". הארגון תבע את העיתון, את המו"ל עמוס שוקן, את עורך "דה-מרקר" סמי פרץ וכן את חרותי-סובר. "הסכום הגרנדיוזי של התביעה (3,000,000 שקל) כמו גם הבהילות בהגשתה (ימים בודדים לאחר פרסום הכתבה), מלמדים כי לפנינו מונחת תביעת לשון הרע מנופחת ונמהרת, אשר מטרתה היחידה היא לשמש את הארגון במערכת יחסי-ציבור לשימור תרבות הדיפת הביקורת", טענו מנגד ב"דה-מרקר", באמצעות באי-כוחם, עורכי-הדין עומר זיו-אשכר ועינת ברג-סגל. לטענתם, "מדובר בהתנהלות מבישה מצד ארגון שאינו מוכן לקבל ביקורת והודף כל טיפול ענייני באופן תוקפני ואגרסיבי, תוך שימוש בדמגוגיה זולה וניצול ציני של ציבור נכי צה"ל". לגופם של דברים עמדה מערכת "דה-מרקר" מאחורי הפרסום, וטענה כי אינו עולה לכדי לשון הרע או לחלופין שעומדות להן ההגנות בחוק איסור לשון הרע. בשבוע שעבר, בעקבות פרסום כתבה נוספת מאת חרותי-סובר על ארגון נכי צה"ל, הוגשה תביעה טרייה, ולצדה איום בתביעות נוספות. "הואיל והנתבעים לא שעו להתראות מצד התובעת והמשיכו בפרסום הפרסומים החמורים אף לאחר הגשת התביעה כאמור", נכתב בכתב התביעה החדש שהגישו עורכי-הדין צבי גלמן וליאת שושן-ברק, "החליט הוועד הארצי של התובעת [...] להמשיך ולנקוט בצעדים משפטיים ואחרים שמטרתם הגנה על שמם הטוב של נכי צה"ל והארגון המשרת אותם. במסגרת זו, החליטה התובעת כי, ככלל, תגיש תביעת דיבה בגין כל פרסום דיבתי אודותיה, ותמצה את זכויותיה המשפטיות למול הנתבעים". טרם הוגש כתב הגנה מטעם "דה-מרקר" במענה לתביעה החדשה. 43597-05-14 33350-11-14
article 57: 
סכם את המאמר הבא במשפט אחד, בבקשה.
טענות לקשרי הון-שלטון-מקומון נכללים בכתב האישום שהוגש היום (7.2) נגד ראש עיריית אשקלון, איתמר שמעוני. על-פי כתב האישום, שמעוני שקע בחובות של כמיליון שקל כשנדרש לממן שני הסכמי פיצויים לנשים שטענו כי פגע בהן מינית. כדי לגייס את הכסף, כך נטען, הגיע בין היתר לאיש העסקים המקומי יואל דוידי, שאף הוא נכלל בכתב האישום. לפי כתב האישום, במסגרת יחסי התן-וקח האסורים בין שמעוני לדוידי סייע ראש העירייה לקדם את האינטרסים של איש העסקים. בתמורה העביר דוידי מאות אלפי שקלים לשמעוני, וגם דאג שראש העירייה יזכה לסיקור חיובי בכלי התקשורת המקומיים. בשנת 2014 רכש דוידי את הבעלות במקומון "קול אשקלון", ועל-פי כתב האישום "דאג לסיקור תומך ואוהד לנאשם איתמר". שנה לאחר מכן, ב-2015, רכש דוידי גם את הבעלות באתר האינטרנט "אשקלון 10", שלפי כתב האישום באותה תקופה "ביקר בצורה נוקבת את פעילותו של הנאשם איתמר כראש עירייה ואת פעילות העירייה". דוידי עשה זאת, כך נטען, "בידיעה שלא מדובר בעסקה כלכלית רווחית עבורו". עוד נטען בכתב האישום כי "מיד עם רכישת האתר השבית הנאשם דוידי את פעילות האתר, וזאת בידיעתו של הנאשם איתמר". כתב "חדשות 10" אלמוג בוקר, שחשף לראשונה את מעורבותו של שמעוני בפרשיית מין כבר בשנת 2014, העריך בראיון שהעניק בעבר ל"קול העין" כי מאחורי רכישת האתר "אשקלון 10" והשבתתו עומד מניע זר. כעת מתברר כי גם הפרקליטות הגיעה למסקנה זו. עוד לפני שהאתר נרכש על ידי דוידי, יש לציין, ובמסגרת הסיקור הביקורתי שנכלל בו על ראש העירייה, פורסמו בו פרטים על אשה שנטען כי היא אחת מאלו שעמן הגיע שמעוני להסכם שתיקה. בשל פרסום זה נתבע הבעלים והעורך של האתר דאז, רועי רביב, ולאחרונה הסכים לפצות את האשה בעשרות אלפי שקלים ולהתנצל בפניה. כתב האישום שהוגש היום מייחס לשמעוני ודוידי נתינה וקבלה של טובת הנאה, מעצם רכישת האתר הביקורתי והשבתתו. במלים אחרות, רכישת כלי התקשורת והפסקת הסיקור הביקורתי הם מרכיב קריטי בעבירת השוחד. בנוסף, ובמקביל לקידום האינטרסים המסחריים של דוידי בעיר, דרש איש העסקים מראש העירייה כי "ידאג לצמצם הקצאת שטחי פרסום למקומון אובייקטיבי, שהתחרה במקומון קול אשקלון". לפי כתב האישום, שמעוני נענה לדרישה ופעל כך שהגורמים המקצועיים בעירייה, כולל יועץ התקשורת שלה, "ישפיעו על אופן החלוקה של פרסומי העירייה בין המקומונים". 12935-02-17 להורדת הקובץ (PDF, 1.44MB)
article 58: 
סכם את המאמר הבא במשפט אחד, בבקשה.
השופטת ד"ר מיכל אגמון-גונן, מבית-המשפט המחוזי בתל-אביב, השתתפה השבוע בערב עיון של לשכת עורכי-הדין ומועצת העיתונות שהוקדש כולו לשאלת צווי איסור הפרסום בעידן האינטרנט, והזהירה מפני הסכנות באכיפה מסיבית שלהם. "אפשר אולי לעשות הרבה יותר ממה שעושים, אבל יש לזה מחירים, והשאלה היא אם אנחנו כחברה מעוניינים לשלם את המחירים", אמרה השופטת אגמון-גונן. לדבריה, בין אכיפה בעולם הממשי לבין אכיפה בעולם הווירטואלי יש הבדל דרמטי. "גם בעולם האמיתי המשטרה משקיעה המון משאבים ולא תופסים את כולם, אבל הניסיון כמעט לא פוגע באף אחד אחר, חוץ מהסביבה המיידית שלו", אמרה השופטת אגמון-גונן. "אבל כשאנחנו נכנסים לאינטרנט ומנסים לתפוס מישהו, אנחנו פוגעים בכל הרשת. כשאנחנו ניכנס ברגל גסה, אנחנו נפגע גם באלה שחושפים את השחיתויות באינטרנט. הרבה מאוד מהפרשיות שנחשפו, דברים מאוד רציניים, העלו בלוגרים, ורק אחר-כך לקחה את זה עיתונות הזרם המרכזי ופיתחה את הסיפור. אם אנחנו נתחיל לתפוס את הבלוגר הזה ואת הבלוגר האחר, אנחנו נפגע [ברשת], וזה בעיני מחיר סופר-חמור שהחברה לא צריכה לשלם". עוד אמרה השופטת אגמון-גונן כי יש להכיר בכך שממילא המציאות משתנה, וכי האפקטיביות של צווי איסור הפרסום תקטן בעתיד. "מטבע הדברים איסור הפרסום ילך וייעלם כי זה לא מחזיק מים", אמרה. "הפרטיות משתנה, וגם זה ישתנה. זה עולם אחר, וצריך להתרגל למציאות הזו".
article 59: 
סכם את המאמר הבא במשפט אחד, בבקשה.
נוכח הביקורת על היוזמה של השר אביגדור ליברמן ואנשיו לחקור את מקורות המימון של עמותות השמאל, הציע ראש הממשלה בנימין נתניהו באחת ההזדמנויות מעין פשרה: לחקור במקביל גם את עמותות הימין. קשה להאמין שהיתה כוונה מעשית בהצעת הפשרה הזאת, אבל כדאי לדמיין אותה. מה עשוי להתגלות בחקירות המקבילות? מצד אחד היינו מגלים שמי שתומך בעמותות שמאל אלה ארגונים עוכרי ישראל (כלומר ארגונים שמעוניינים לחשוף אמיתות לא נעימות לישראל בעולם, שמבקרים את התנהגות הצבא בשטחים, את יחסה של המדינה למיעוטים וכו), ומצד שני היינו מגלים שארגונים אוהבי ישראל תומכים בעמותות הימין (הם הרי תומכים בעמותות ימין). הניסוי המחשבתי הזה מגלה עד כמה החקירה מיותרת. התוצאות שלה כתובות מראש במפת הדמיון הפוליטי שלנו, שבה אין שום סימטריה בין ימין לשמאל. רק השמאל יכול להיות חשוד בכך שהוא אויב פנימי (של המדינה, של האומה). רק את השמאל אפשר לראות כחוליה מקשרת של סכנות חיצוניות. לצורך הזה, בכלל לא משנה כמה שמאל יש או אין כאן. לפעמים סיוטים פוליטיים נוטים להתעצם דווקא ככל שהמושא שלהם מצטמצם. למעשה אפשר גם לשער שעמותות השמאל לא באמת ייחקרו. כיוון שאנחנו עוסקים כאן במפה של דמיון פוליטי, השאלה והחשד העמום הם הרבה יותר עוצמתיים מכל תשובה. יש הרבה יותר תוכן פוליטי בשאלה "מי מממן את עמותות השמאל?" מאשר בכל תשובה בנוסח "X מממן את עמותה זו, ו-Y מממן את זו". לשאלה יש בדיוק התוכן הפוליטי של הסימון של אויב פנימי: מי שנראה אחד מאיתנו, אבל אולי מתחת לחזות מסתתר משהו אחר לגמרי. מבחינה זו, ליברמן מקיים בדיוק את מה שהבטיח. הוא סלל את דרכו למעגלי השלטון בעזרת אותו דפוס מגונה של תקשורת: של החשד העמום והאמירה הלא מפורשת. ליברמן הצליח כל-כך בבחירות לא כיוון שניסח מסר חריף, אלא מפני שלא אמר למה בדיוק הוא מתכוון. מה פירוש הסיסמה "רק ליברמן מבין ערבית"? פירושה הוא "אתם מבינים למה אני מתכוון". לכן מוטעה לצפות בחשש אל העתיד מפני מעשיו של ליברמן. זה מיותר, כי את הנזק האמיתי לתרבות הפוליטית שלנו ליברמן כבר עשה: הוא עשה בהצהרות על פעולה וכוונה, יותר מאשר בפעולות ממשיות. כלומר: מצד אחד, קשה לשער שהממשלה תוכל באמת לנקוט צעדים שיגבילו את ארגוני השמאל או חופש הביטוי. מצד שני, את ההכתמה שלהם כבוגדים עשו כבר ההצהרות. ממשלת ליברמן ונתניהו היא תופעה פוליטית-תקשורתית מבלבלת. נדמה שלא היתה כאן ממשלה שטישטשה באופן כזה את קווי הגבול בין משילה ובין תעמולה פוליטית. כלומר, ממשלות שוקלות תמיד גם שיקולים של פופולריות ושל תדמית תקשורתית. ממשלות מחליטות לעשות או לא לעשות מעשים גם משיקולים כאלה. המקרה של ממשלת נתניהו-ליברמן הוא שונה. כאן הפרופגנדה היא גם הפעולה. זה המוזר ביותר: גם החוק הפך לצורה של פרופגנדה. זה למעשה העניין מאחורי שפע הצעות החוק המשונות. הסכנה האמיתית בהן היא לא לחופש הביטוי, אלא לעצם מושג החוק. אף אחד לא באמת יגביל את חופש הביטוי. אבל הפגיעה שכבר נעשתה היא ההצהרה: "החוק הוא כלי שלנו". הפגיעה בדמוקרטיה נמצאת כבר בהצעות חוק מופרעות כמו "חוק נאמנות הקולנוע", שלפיה כל יוצר שנתמך בכספי ציבור יצטרך להצהיר על מחויבותו לערכי הציונות. ההצעה המסוימת הזאת נדחתה, אבל זה לא לגמרי משנה. הפגיעה שלה כבר נעשתה. היא כבר הבהירה לכולנו כיצד כמה מהמחוקקים שלנו חושבים על חוק. היא הבהירה שלדעתם כל דבר יכול להיות מושא לשליטה ולהתערבות משפטית: לא רק ביטוי, אלא גם מחשבה. אלה כוחות שנמצאים בשלטון, אבל עיקר מאמציהם בפרופגנדה. לכן לא צריך לתהות מה יהיו תוצאות המעשים של ליברמן. במובן מסוים הן כבר כאן. כאשר המעשה הפוליטי העיקרי הוא פרופגנדה, זה סימן לתרבות פוליטית שהתנתקה ממציאות, והחליפה אותה בעולם של סיוטים ודמיונות. הפארודיה השבועית של "ארץ נהדרת" על תודעת הפרופגנדה היא חדה ומדויקת. יובל סמו, בתפקיד איש הסברה, מתלווה לכתב ערוץ טלוויזיה איטלקי שמנסה, לכאורה, לראיין אנשים ברחוב; אנשים אמיתיים, לא שחקנים. מול המצלמות ומול עיניו של הכתב האיטלקי מתדרך סמו את הנשאלים מה לענות: "תספר שהיית בצרפת ונתקלת באנטישמיות", הוא אומר, או "תגיד שאתה מורה למתימטיקה ומרוויח מצוין", וקצת קשה להאמין, אבל האזרחים מצייתים. האמת הגדולה שיש בסדרת המתיחות הפארודיות האלה היא שגם כאשר היא מכוונת לכאורה אל העולם העוין, המושא של הפרופגנדה הוא האזרח עצמו.
article 60: 
סכם את המאמר הבא במשפט אחד, בבקשה.
זכותו של הקורא הערבי הפלסטיני בישראל לשאוב את המידע על ההתרחשויות בזירה הפוליטית שבה הוא חי ממקור ראשון. משמע: חובה על העיתונות הערבית היוצאת לאור בישראל להגיש לו את המנה הדשנה, האובייקטיבית והמעניינת. אבל לדאבוני הרב, הפוליטיקאים הישראלים, קרי המקורות, אינם ששים, בלשון המעטה, לשתף פעולה עם העיתונות הלא-יהודית בישראל. בהתנהלות הזו, שאין לה הסבר הגון, הם מעניקים לעיתונאים הערבים ולציבור הקוראים שלהם את התחושה שהם מחוץ לשיח הציבורי הישראלי. אם לשאול מושגים מתחום הספורט, אפשר לקבוע בוודאות כי הערבים הפלסטינים בישראל לא זומנו לסגל, הונף לעברם כרטיס אדום, ואם אנחנו לא מתקרבים לספסל המחליפים אף שיש לנו שחקנים טובים, אזי הבעיה טמונה בחלונות הגבוהים בירושלים, ולא בשופטים בשחור. למשל: לפני כחמישה חודשים, בנובמבר אשתקד, פניתי לעוזרת הדובר של המשרד לתשתיות לאומיות וביקשתי באופן מסודר לערוך ראיון עם כבוד השר בנימין בן-אליעזר על ענייני דיומא. התשובה שקיבלתי היתה כי העניין בבדיקה. מתברר שהבדיקה לוקחת זמן, לכן פניתי שוב ושוב. בסופו של דבר קיבלתי לנייד שלי את ההודעה הבאה: כשתהיה לנו תשובה נודיעך. עד היום תשובה אין, ואני מניח שגם לא תהיה. גם השר יצחק הרצוג ממפלגת העבודה אינו שש להעניק ראיון. בחודש האחרון פניתי ליועצת שלו, הגברת פנינה בן-עמי, פעמים אינספור, וביקשתי לראיין את כבוד השר. היועצת, ברוב אדיבותה, השיבה לפניות והתנצלה פעם אחר פעם, אולם ראיון עם השר לא הושג. זה המקום להביא לידיעת הציבור הרחב כי ראש הממשלה לשעבר אריאל שרון מעולם לא התראיין לעיתון ערבי בישראל. זה הזמן להזכיר כי ראש הממשלה הנוכחי אהוד אולמרט טרם הואיל בכבודו להתראיין לכלי תקשורת ערבי בישראל. דבר שאומר דרשני. יובהר ויואר בהקשר הזה כי השרים, דובריהם ויועציהם מקבלים את משכורותיהם מהמסים שאני והאזרחים האחרים משלמים, לכן יחסם צריך להיות בהתאם. אלא שבישראל כמו בישראל, כאשר העניין נוגע לערבים, נחצים הקווים והעיתונאי הערבי הופך לאישיות בלתי רצויה. מובן שלא תמיד מתעלמים המיניסטרים מהציבור הערבי: ערב הבחירות לראשות מפלגת העבודה חרש השר בן-אליעזר את המגזר הערבי, ועוזריו המסתערבים דאגו באופן מיוחד להזמין את העיתונות הערבית כדי לסקר את מאמציו הבלתי נלאים לשכנע את חברי המפלגה הערבים להצביע עבור האחראי מס 1 לאירועי אוקטובר 2000, אהוד ברק, שבהם נרצחו 13 צעירים ערבים מאש "כוחותינו". ברוב להיטותו לא חסך בן-אליעזר את שבט לשונו ותקף בצורה חריפה ובוטה את הח"כים הערבים, והעיתונות הערבית פירסמה את דבריו. למרות נסיונותי הרבים לרדת לסוף דעתם של בן-אליעזר ושות, נבצר מבינתי להבין את התנהגותם. האם אין לשר זמן פנוי להעניק ראיון לעיתון בשפה הערבית? מסופקני. האם התגובה היתה דומה אילו עיתון ישראלי בשפה העברית היה פונה אליו בבקשה לראיון? מסופקני. הבעיה טמונה עמוק בתת-המודע של השרים הישראלים, שרואים בנו כוח אלקטוראלי ותו לא. הם עושים הכל כדי להשריש בקרבנו, עיתונאים ואזרחים ערבים, את ההרגשה שאנחנו לא שייכים למדינה, ולאחר מכן לנהל נגדנו מסע צלב ולהאשים אותנו בבדלנות ובפלסטיניזציה. חז"ל אמרו, "המביא דברים בשם אומרם כאילו הביא גאולה לעולם", וסיפור שהיה כך היה: לפני כמה שנים, כאשר מפלגת המרכז היתה בשיאה, הגעתי למטה המפלגה בתל-אביב כדי לראיין את רא"ל (מיל) אמנון ליפקין-שחק. שאלתי אם נכונות הידיעות שישראל וסוריה מנהלות מו"מ חשאי בשווייץ. הוא הביט בי וענה בזלזול: מה אתה חושב? אם היתה לי ידיעה מהסוג הזה הייתי נותן אותה לעיתון שלך? נראה כי תשובה זו מתמצתת את הבעייתיות בקשרים בין שרי הממשלה לבין העיתונות הערבית בישראל. זוהיר אנדראוס הוא מנכ"ל העיתון הערבי-הישראלי "מע אל-חדת"
article 61: 
סכם את המאמר הבא במשפט אחד, בבקשה.
יותר מ-3,000 הצעות חוק הוגשו בשנה האחרונה – רק 180 מהן אושרו. כלומר מדובר יותר בהצהרות חוק ולא הצעות חוק – ח"כים רוצים כותרות ויודעים שהחוקים הללו לא יעברו. יותר מזה, הן מגישים חוקים שלאחר מכן הם מתנגדים להם בעצמם. צפו בכתבה המצולמת:  בדיקה שערכנו יחד עם מתכנתים מהסדנה לידע ציבורי מעלה ש-60 ח"כים הצביעו נגד חוקים שהם הגישו מתחילת הקדנציה. ח"כ רועי פולקמן (כולנו) טוען ש"אחר כך החוק נבדק על ידי הדרג המקצועי ואנחנו מבינים שיש לו עלות גבוהה או שהממשלה רוצה להגיש אותו". באותה סירה אגב גם נמצאת מירי רגב שהובילה לאיבוד אינספור שעות עבודה של אנשי כנסת וממשלה כדי לבטל את חוק הספרים. חוק שגם כך עמד להתבטל תשעה חודשים לאחר מכן בעצמו (הוא היה הוראת שעה. כלומר זמני). בקצרה, הנושא פחות מצחיק את פקידי הממשל שמבזבזים על כך אינספור שעות. זה לא פחות מרשלנות פרלמנטרית. תודה להסדנא לידע ציבורי שסייעה בריכוז הנתונים. * "ככל שהמדינה מושחתת יותר- כך מתרבים חוקיה" (טקיטוס) 
article 62: 
סכם את המאמר הבא במשפט אחד, בבקשה.
בחודשים האחרונים הגענו לאלפי אזרחים מבאר שבע ועד קרית שמונה עם האוניברסיטה העממית שלנו לקיץ של למידה. הפגשנו בין קהל מצוין שאכפת לו לבין מרצים מרתקים ומגוונים ששיתפו מהידע והניסיון שלהם.  הם קראו לבאים לעשות מעשה- להתפקד, לתרום לעיתונות עצמאית ולהצטרף לכלבי השמירה האזרחיים. המרצים יודעים מה הם אומרים, ואם לא באתם – כדאי לכם לקרוא באדיקות. כי הסברנו איך ביחד אנחנו יכולים להשפיע, ואיך אנחנו יכולים לקחת שליטה אמיתית ולנווט את הספינה הזאת שנקראת המדינה שלנו.   למה חברי הכנסת לא עובדים עבורנו? למה הם בעצם לא באמת יכולים? למה התקשורת מוטה, מסתירה ומאתרגת עניינים מהותיים בתחום הכלכלה? איזה אינטרסים מנהלים את המערכת? מי באמת שולט פה? בקיץ הקודם ישנתי ברוטשילד במחאה על השחיתות. היא התגלגלה לאוניברסיטה עממית. כל ערב גייסנו מרצים מכל התחומים הבוערים בישראל, מכל הגוונים – למעגלי למידה, ושיחה משותפת. לי זה שינה את החיים (לצערי למדינה פחות). בעקבות הקיץ ההוא, פנה אלי אסף נתיב, סטודנט לממשל. הפריע לו מאוד איך מתקבלות פה החלטות. הטריפה אותו ההתנהגות של חלק מחברי הכנסת. חרפן אותו שמעדיפים לעתים טייקונים – מאשר הציבור הרחב. והוא רצה שגם לכם יהיה אכפת. אז יחד התחלנו לבנות מודל לאוניברסיטה עממית לשנת 2017.  ההרתמות והמעורבות שלכם הייתה מרגשת ועשתה הבדל אמיתי. לחוד מושפעים. יחד משפיעים. תודה מיוחדת לאדם שניהל את הפרויקט בצורה יוצאת דופן – אסף נתיב, ותודה למתנדבים המדהימים שבלעדיהם הפרויקט הזה היה נופל כמו כל הרבה רעיונות אחרים – אילם לשם, רם תורגמן, רונל תשובה, רן בן-ארצי, שי וולהיים, עידן טלקר, מקס בן עזרא, יסמין בן עמרם, רוני קנטי וירדן איילון. לפוסט הסיכום של אסף נתיב. https://www.facebook.com/humusguru.moshe/videos/1427934860624016/ 
article 63: 
סכם את המאמר הבא במשפט אחד, בבקשה.
פרקליטות המדינה והיועצת המשפטית לממשלה גלי בהרב-מיארה נערכות לפקח על בתי הדין הפרטיים של החברה החרדית, מוסדות לא רשמיים שלעתים קרובות אחראים להשתקת מקרים של תקיפה מינית בתוך הקהילה. מדובר במהלך ראשון מסוגו, שאם יושלם ישנה סטטוס קוו שנשמר מאז קום המדינה. בתי הדין החרדיים, המנוהלים על ידי רבנים, דנים בין היתר בעבירות פליליות קשות – בהן תלונות על פגיעות מיניות. החוק בארץ אוסר עליהם לבצע הליכי שיפוט מסוג זה, אך הוא אינו נאכף. פעילותם של בתי הדין עלתה לכותרות בשנים האחרונות בעקבות עדויות על עברייני מין מפורסמים בני החברה החרדית, בהם העסקן יהודה משי-זהב, הסופר חיים ולדר והרב אליעזר ברלנד. אין לבלבל בינם ובין בתי הדין הרבניים הרשמיים, שהוסמכו על ידי המדינה לטפל בתיקי גירושין וגיור. הביקורת הנפוצה על בתי הדין החרדיים מתמקדת בנוהג לקבור עדויות על פגיעות מיניות באופן שמאפשר לפוגעים להמשיך במעשיהם. בית דין עשוי לקבוע שהתלונות מוצדקות, ואף לפסוק שיש לפצות את המתלוננים – אך המעשים עצמם יושתקו והציבור לא יוזהר מפני הפוגע, שישמור על מעמדו ולעתים גם על התפקיד שאותו ניצל כדי לבצע את מעשיו. כתבה נרחבת על התופעה התפרסמה השבוע ב"שקוף" וב"המקום הכי חם". המונח "בית דין" מתעתע. לבית דין חרדי פרטי בדרך כלל אין בניין קבע משלו. "לפעמים יושבים בהם שלושה אנשים, לפעמים רק אחד, ולכל פוסק יכולים להיות סטנדרטים שונים. ולפעמים זה אפילו לא בית דין קבוע, אלא כל מיני הרכבים אד-הוקים או רב אחד שסומכים עליו, שעורך מין בירור פרטץ כזה ופוסק מה שנראה לו", אמר ד"ר שוקי פרידמן, מומחה לענייני דת ומדינה, רב, סגן נשיא המכון למדיניות העם היהודי ומרצה למשפטים במרכז האקדמי פרס. ד"ר פרידמן, שחקר את התחום, מעריך שפועלים בארץ כמה עשרות בתי דין כאלה, אך יש מי שסבורים שישנם כמה מאות. המשותף לכולם הוא שהם אינם מפוקחים ולא פועלים לפי אמות מידה אחידות. "במקור, בתי הדין דנו במחלוקות כספיות בין אזרחים, במתכונת של בוררות. אבל בשלב מסוים הם התחילו לעסוק גם בנושאים פליליים – למרות שנושאים פליליים בכלל לא אמורים להגיע לערכאות האלה", הסבירה שאנה אהרונסון, מנכ"לית מרכז הסיוע "מגן", שמלווה ומייעץ לנפגעים מהחברה החרדית. הארגון טיפל, בין היתר, בפרשת משי-זהב ובמקרים של אשת החינוך מלכה לייפר ואפרים טסלר, אביו של סגן השר יעקב טסלר, שהואשמו על ידי תלמידיהם בביצוע עבירות מין קשות. לדברי אהרונסון, לא פעם התלונות מסתיימות בתשלום דמי שתיקה לנפגעים בתמורה להשתקת המקרה. לעתים ההסכם אף כולל איסור לפנות למשטרה – "התחייבות בלתי חוקית בעליל", היא הדגישה. דבריהם של ד"ר שוקי פרידמן ושאנה אהרונסון הובאו בהרחבה בכתבה שפורסמה השבוע ב"שקוף" וב"המקום הכי חם".  החוק בישראל, כאמור, אוסר על עצם הטיפול של בתי הדין החרדיים בפרשות שמעלות חשד לביצוע עבירות פליליות. חוק העונשין קובע שגוף פרטי המעוניין לבצע הליך שיפוטי מסוג זה מחויב להודיע על כך מראש ליועץ המשפטי לממשלה, שבסמכותו להטיל על כך וטו. במקרים שבהם קורבן העבירה הוא קטין או אדם המוגדר חסר ישע, כל המעורבים מחויבים לדווח על כך לרשויות המדינה. בקרוב המצב הבעייתי הזה עשוי להשתנות. הסיבה לכך היא יוזמה של מוש גרוניך, משפטן יוצא החברה החרדית. גרוניך פנה למשרד היועץ המשפטי לממשלה באוגוסט 2021, בעקבות דיווח על מקרה שבו בתי דין חרדיים פרטיים סייעו להשתקה של תלונות על תקיפה מינית סדרתית בישיבה בירושלים. הטיפול בפנייה הועבר לפרקליט המדינה, עמית איסמן, ובמשרדו של איסמן אישרו שאכן – בתי הדין נמנעים באופן גורף ממסירת מידע למערכת אכיפת החוק של המדינה, ואינם נתונים לפיקוח כלשהו. "לאחר בחינת הדברים בלשכתנו", מסרו לגרוניך בפרקליטות המדינה, "הוחלט על קידום עבודת מטה בנושא במטרה לבחון את הנושא לעומקו על כלל היבטיו". לפי התשובה שמסרה הפרקליטות, עבודת המטה מצויה כיום ב"שלב מתקדם". בתגובה נפרדת שנמסרה ל"שקוף" ו"המקום הכי חם בגיהנום" צוין שהגורם שיכריע לגבי תיקון המצב הוא היועצת המשפטית לממשלה, גלי בהרב-מיארה. "בהתאם לאמור בחוק העונשין, גוף שמנהל הליך של שפיטה אשר עלו בו חשדות לקיומן של עבירות פליליות, ואינו מוסר על כך הודעה ליועצת המשפטית לממשלה – לכאורה מבצע עבירה", מסרה דניאלה סמרי-חסון מאגף הדוברות של הפרקליטות. "שאלת קיומם של הליכי שפיטה חיצוניים למערכת השיפוטית הממלכתית היא מורכבת ומעלה סוגיות אתיות ומשפטיות. לסוגיות אלו השלכות נרחבות, ולפיכך הן דורשות בחינה מעמיקה ויסודית", הוסיפה. "בימים אלה מתקיימת עבודת מטה בהשתתפות גורמים בכירים בפרקליטות במטרה לגבש מדיניות סדורה בתחום בתי דין ומוסדות שפיטה פרטיים. עבודת המטה היא המשכה של עבודת יומיומית של הפרקליטות במשך שנים רבות. לכשתסתיים עבודת המטה יועברו המסקנות לעיון והחלטת היועצת המשפטית לממשלה". 
article 64: 
סכם את המאמר הבא במשפט אחד, בבקשה.
עד כמה נבחרי הציבור שלנו מיטיבים להתבטא בעת שהם מדברים על דוכן הכנסת? ניתוח מילולי של 61 הדיונים האחרונים במליאה מגלה: עופר כסיף (הרשימה המשותפת), אמילי מואטי (העבודה) ואבי מעוז (הציונות הדתית) – אלו חברי הכנסת שמשתמשים באוצר המילים המגוון ביותר בעת נאומיהם במליאת הכנסת.  התוצאות ראשוניות, אך הן יכולות לתת לנו מושג ביחס לשימוש של הח"כים בשפה העברית. כסיף, דוקטור לפילוסופיה פוליטית מהרשימה המשותפת, הוא במקום הראשון לאחר שביטא כ-2,689 מילים שונות ב-5,000 המילים האחרונות שאמר במליאה. מואטי, אשת תקשורת בעברה וכלת פרס שרת התרבות לספרי ביכורים 2018 ביטאה 2,481 מילים מגוונות, ומעוז, אשר כיהן בין היתר כמנכ"ל משרדי ממשלה – 2,450. "זה מחמיא לי מאוד", מסר כסיף בתגובה. "לצערי ח"כים רבים חושבים שאם ידברו בשפת הרחוב יבינו אותם ויתלהבו מהם יותר. זה פופוליזם זול ומאוס המזלזל בציבור. אני משתדל לעשות ההיפך – מתוך כבוד לשפה ולציבור גם יחד". תחתיהם ברשימה מככבים בצלאל סמוטריץ (הציונות הדתית), יוראי להב הרצנו (יש עתיד), יואב בן צור (ש"ס), גדעון סער (תקווה חדשה), משה אבוטבול (ש"ס) וניצן הורוביץ (מרצ) – כל אלו מקפידים על לשון רבגונית ועשירה. לעומתם, הנה נבחרי ציבור שהשתמשו באוצר מילים דל יחסית: קארין אלהרר (יש עתיד), מנסור עבאס (רע"מ), משה גפני (יהדות התורה), יואב סגלוביץ (יש עתיד) ומירב בן-ארי (יש עתיד). ח"כ איתן גינזבורג (כחול לבן) במקום האחרון, אך זה נובע בין היתר מכך שמדובר בסגן יו"ר הכנסת וחלק גדול מאמירותיו הם בעניינים מנהלתיים. הבדיקה בוצעה על ידי מנתח הדאטה רון אשרוב שניתח לבקשתנו את הדיונים שהתקיימו במליאה, מהשבעת הכנסת ה-24 בשישה באפריל ועד ליום שני האחרון, ה-18 באוקטובר. חשוב לציין: בבדיקה נספר רק מי שביטא לפחות 5,000 מילה. בנוסף, נותחו רק 5,000 המילה האחרונות שאמר, כדי לערוך השוואה בתוך מכסת מילים מוגדרת ולמנוע הטיה לטובת מי שנואם יותר. בד בבד, נאלצנו לספור צורות שונות של אותה מילה בנפרד (ישראל, בישראל, לישראל, ישראלים – אלו ארבע מילים שונות), אך אנו מקווים שמספר המילים הרב שנבדק ביטל במעט הטיה זו.  בבדיקה גילינו גם מי מהח"כים מדבר הכי הרבה מעל דוכן הכנסת ומי בקושי אמר מילה. יש לציין כי הבדיקה לקחה בחשבון את מספר המילים שנאמרו, ולא את מספר הנאומים, ולזכור שחברי כנסת שהושבעו באמצע התקופה בעקבות החוק הנורבגי כמובן נאמו פחות. בנוסף, ח"כים חדשים זכו לשאת נאום בכורה. הממצאים: עבאס הוא נבחר הציבור שדיבר הכי הרבה השנה מעל דוכן הכנסת (אחרי יו"ר הכנסת מיקי לוי). זאת לאחר שאמר מאחורי הדוכן לא פחות מ-185 אלף מילים. מתחת לעבאס ממוקמים יעקב מרגי (ש"ס), דוד אמסלם (הליכוד), יריב לוין (הליכוד), אחמד טיבי (הרשימה המשותפת), משה אבוטבול (ש"ס), דוד ביטן ושלמה קרעי (הליכוד) – כולם מהאופוזיציה. עבאס, מרגי וטיבי מכהנים כסגני יו"ר הכנסת ומטבע הדברים מדברים הרבה מעל הדוכן. מעניין לציין שפוליטיקאים בכירים מהקואליציה ממעטים לנאום בכנסת. רה"מ נפתלי בנט הגה 1862 מילים במליאה ועמיתתו שרת הפנים איילת שקד אמרה 1844 מילה. שר החוץ יאיר לפיד עם 745 מילים, ושר האוצר אביגדור ליברמן סוגר את הרשימה עם 192 מילים בלבד שהפריח לחלל מליאת הכנסת. ראש האופוזיציה בנימין נתניהו לעומתם ביטא 3939 מילה מאז השבעת הכנסת (2,090 מילים שונות). לא מעט ח"כים מהאופוזיציה נאמו כמחצית ממספר המילים הזה ומטה: ניר ברקת (2,381), יואב גלנט (2227), עמיחי שיקלי (1904), יובל שטייניץ (1031), חוה אתי עטייה (961) ואבי דיכטר (674). מעניין לציין שאותם ח"כים מקפידים להיעדר גם מדיונים בוועדות הכנסת. התשובה מורכבת. ח"כית שלא מראה את פרצופה במליאה מוותרת על הזדמנות לדבר ישירות עם הציבור, להעביר מסר לשותפיה או לשכנע את יריביה. מנגד, יש שלל דרכים אחרות לשרת את הציבור. עבודתם של חברי הכנסת מורכבת, קשה ובנויה מחלקים רבים: חקיקה, פיקוח על הממשלה והגשת שאילתות, פעילות בוועדות, ייצוג המדינה בחו"ל, קשר עם הציבור ועוד. אנחנו מאמינים בחשיבות כלל המדדים – ולכן מביאים לכם בשקוף ניתוחים מכל הזוויות. כמות הנאומים בכנסת וגיוון באוצר המילים הם מדד נוסף, אך בוודאי לא היחיד דרכו כדאי לנתח את פעילות נבחרי הציבור. "יש ח"כים שנוטים לעלות לדוכן גם כשהם לא צריכים, ומאבדים בגלל זה את אמון הציבור", אמרה לשקוף ח"כ מיכל שיר (תקווה חדשה), "כשאני עולה לדבר אני משתדלת שזה יהיה כמה שיותר ענייני, ועם כמה שפחות התנגחויות – שזה קורה פה לא מעט". עם זאת, שיר, שהושבעה ביולי, הצהירה כי תעלה לנאום מעכשיו "הרבה יותר". נקנח בדבריו של יהודה אלחריזי: ״וכשיזדמן לי בלשון קודש מילה קשה, בזולתה אמירנה. ומלכותה אתן לרעותה הטובה ממנה. וכל מילה מלשון ערב אשר אני רוצה לפרש, אזמן לה ארבע מילות או שלוש. והטובה אשר בכולן אדרוש, אבחור דרכם ואשב ראש. ומלשון קודש מיליו המתוקים אלקט ואחטוף. כדי שיהיו דבריו נכנסין בלב המאזין״. 
article 65: 
סכם את המאמר הבא במשפט אחד, בבקשה.
"חשיפה בלתי מבוקרת לתכנים אלו עלולה לייצר טראומטיזציה ולפגוע בחוסן הנפשי של החשופים לה". את האזהרה הזו מבקשים בפורום הארגונים למען הפסיכולוגיה הציבורית מגופי התקשורת להוסיף לכל פרסום של סרטון ובו עדות קשה מהטבח במתקפת חמאס. בפורום מציעים גם קווים מנחים לגבי קיום ראיונות עם מי ששרדו את התופת. לדבריהם, את החיוניות שבקיום הראיונות יש לאזן עם הצורך לשמור על שלומו של המרואיין: "הצורך האנושי לקבל מידע אודות אירועים מסכני חיים הנו הישרדותי ומובן. באמצעות המידע שאנו אוספים בנוגע לאיומים שהתרחשו, אנו נערכים ומשפרים את עמידתנו למול תרחישים דומים. עם זאת, פורום הארגונים מזהיר את מראייני רשתות המדיה השונות מגרימת נזק ממשי והעמקתה של ההפרעה התפקודית שחווים המרואיינים ניצולי אירועי המלחמה". לפי הפורום, אלו התכנים שיש להימנע מלעסוק בהם באופן מוחלט, בשל הנזק שעלול להיגרם למרואיין: "פניה בבקשה לקבל מידע ותיאורים גרפיים ומפורטים של אירועי הזוועה או עידוד של שחזור במדיה של רגעי חוסר האונים והאימה בהם היה נתון המרואיין או שאלות ישירות על האופן שבו הרגישו בזמן האירוע או מרגישים עכשיו". שאלות כאלו "נמצאו מחקרית מערערים את תחושת החוסן הנפשי של הניצולים ופוגעים פגיעה ממשית בחוסנם הגופני". שאלות שכן מומלצות הן כאלה על "התמודדות ובפעולה אקטיבית אל מול האיום שחוו. למשל: כיצד התמודדת עם האיום? מה עזר לך ברגעי האימה? מי ומה נותן לך כוח כעת? מה התוכניות שלך להיום, למחר? איזה מסר אתה מעוניין למסור לקהל המאזינים? "אזהרה זו של ניהול ראיון פוגעני", קובעים בפורום, "נכונה לגבי מרואיין בכל גיל, ואין להקל בה ראש ולהבחין בין צעירים ומבוגרים". לא רק המרואיינים צריכים להישמר, גם הצופים והמאזינים לראיונות. "הקשבה לראיון המכיל תיאורי זוועה וחוסר אונים, עלול לפגוע בחוסנם של המראיין ושל המאזינים, ולהביא לפיתוחה של טראומטיזציה משנית מצדם – מצב של פיתוח תסמינים פוסט טראומטיים לאחר חשיפה לפרטי אירוע טראומטי שעבר אדם אחר". בפורום קוראים לאיפוק וללקיחת אחריות מצד כלי התקשורת. "לטובתם, לטובת המאזינים וקודם כל לטובת בריאותם וחוסנם של האנשים אשר להם הם מעוניינים לסייע". פורום הארגונים למען הפסיכולוגיה הציבורית הוא הארגון המייצג את כלל הפסיכולוגים בישראל, מורכב מהסתדרות הפסיכולוגים בישראל והתנועה למען הפסיכולוגיה הציבורית ומקדם את הפסיכולוגיה הציבורית בארץ. 
article 66: 
סכם את המאמר הבא במשפט אחד, בבקשה.
 התוכנית ה-17 במספר של "קול העין", הפעם בהנחיית איתמר ב"ז ונמרוד הלברטל, נפתחת בשיחה עם כתב "גלובס" גור מגידו, בעקבות כתבה על "עיתונות אקטיביסטית" שפירסם במוסף "פירמה" של העיתון הכלכלי. אחריו משוחחים המנחים עם גקי חוגי, הפרשן לענייני ערבים של גלי-צה"ל, על חופש העיתונות במצרים ועל החיכוכים בין המשטר לתקשורת. בהמשך התוכנית עולה לשידור משה מורד, מנהל תחנת הרדיו הציבורית 88FM, לשיחה לרגל חגיגות 20 שנה להקמת התחנה, הנערכות בצל האי-ודאות בנוגע לגורל רשות השידור ועובדיה. בפינת כלי התקשורת האלטרנטיבי מתארח הפעם גיל שלי מאתר הספורט העצמאי "דה-באזר". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. את התוכנית מפיקה רתם שרעבי, סטודנטית בבית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס 106FM מדי שבוע בימי שלישי בשעה 12:00, וזמינה להאזנה באתר התחנה ובאתר "העין השביעית". 
article 67: 
סכם את המאמר הבא במשפט אחד, בבקשה.
בין שידורי הקדימונים (פרומו) בערוצים המסחריים לבין המוצר שעולה על המסך פעורה לעתים קרובות מדי תהום של תוכן שמתגלגלת בסולם האמינות מ"עבודה בעיניים" עד ל"הונאה". יוצרי הקדימונים לא בוחלים במלים מפוצצות, בהתבטאויות דרמטיות ופומפוזיות חסרות שחר שאין שום קשר ביניהן לבין המוצר שהם (הקדימונים) מנסים לשווק. ליוצרי הפרומואים גם אין עכבות לעשות בתמונות הפרומו מניפולציות בוטות ולא מציאותיות של צבע ואווירה. לעתים קרובות מדי סובלים הקדימונים מעודף יצירתיות של עושיהם, יצירתיות שכל־כך חסרה ולקויה במשדר עצמו. יותר מדי שידורים מסתיימים אצל הצופים בתחושה המעליבה שהתוכן ששודר הרג את הפרומו. כך, הממדים של התופעה נושקים לסביבת הגיחוך והפתטיות. יאיר לפיד לדוגמה. לפיד חזר אל המסך אחרי חופשת קיץ ארוכה (זאת המסורת המוכרת שלפיה יולי־אוגוסט לא קיימים בלוח השנה של הערוצים המסחריים וספטמבר הוא חודש החגים. שלושה חודשים של חיסכון בהקצאת משאבים והשקעות בתעשיות ערוצים 2 ו־10). לפיד חזר מאושש, מלא מרץ, ועם חסך מסך מתסכל. פה ושם נתקל כנראה בכאלה שטפחו לו על השכם השרירי ובנימת דאגה מהולה בחום מלטף שאלו אותו, להיכן נעלמת דודו? לפיד חזר אל המסך מלא אנרגיות, מקרין מרץ של מכון כושר מאובזר היטב ובאווירה של "אני אראה להם". הרמטכ"ל דן חלוץ והזמרת נינט היו ללא ספק הרכב מנצח ורף גבוה לתוכנית פתיחת עונה. הקדימונים שהכינו את אוכלוסיית ה"רייטינגמיטר" לשובו של לפיד צרחו בקולי קולות במשך השבוע שקדם לשידור: "הרמטכ"ל בראיון ראשון אחרי המלחמה בלבנון". האמירה הזאת, "ראיון ראשון אחרי המלחמה בלבנון", יכולה אולי להיות קנה מידה להבין איך במערכת של יאיר לפיד מתייחסים לצופים שלהם. או שהם (הצופים) לוקים בשכחה פתולוגית, או שהם (הצופים) עדר של מטומטמים, או שהציפיות שלהם (של הצופים) מהתוכנית של לפיד הן כל־כך נמוכות, שאפשר להגיד הכל גם אם זה לא מי יודע מה מדויק. זה היה אולי נסלח ונשאר בתחומי הדיוק אם היו מוסיפים, "הראיון הלא עיתונאי הראשון עם הרמטכ"ל אחרי המלחמה בלבנון". הדברים האלה נכתבים כי ב־20 בספטמבר (אחרי המלחמה בלבנון), הופיע הרמטכ"ל בראיון עיתונאי נוקב לכל הדעות בתוכנית "מסיבת עיתונאים" בערוץ 1. המראיינים בתוכנית "מסיבת עיתונאים" הם עיתונאים מקצועיים ורציניים מהעיתונות הכתובה ומהתקשורת האלקטרונית (גם מערוצי הטלוויזיה המסחריים 2 ו־10), כי זה האופי המוצהר שלה והמנדט שנקבע לה כשתוכננה ועוצבה. בראיון עם הרמטכ"ל, כחמישה שבועות לפני הופעתו אצל לפיד, הוא היה נתון לאש צולבת של שאלות. בין השואלים היו זאב שיף מ"הארץ" ואילה חסון ויואב לימור מערוץ 1. התוכנית, אגב, הוארכה לשעה שלמה ונכון, לא נשאר לנו זמן לשאול את חלוץ מדוע חזר לעשן... גם את הראיון עם הרמטכ"ל בערוץ 1 הקדימו שידורי פרומו. אלא שהם "דיברו חלש" במכוון ולא צרחו צרחות חסרות שחר. זה לא ההבדל בטמפרמנט האישי או המקצועי. זה ההבדל במידת הרצינות וביחס המכבד כלפי הצופים בתוכנית. אגב, הופעתו של הרמטכ"ל בערוץ 1 קיבלה אחוזי צפייה גבוהים ולפי כל הבדיקות שנעשו, חתך הצופים לא שונה מחתך הצופים בתוכנית של יאיר לפיד בערוץ 2. להבדיל מיאיר לפיד, דודו טופז לא מתייחס לעצמו כעיתונאי. טופז מכיר בהגדרה "בדרן" ולמיטב ידיעתי הוא גם לא מתבייש בה. כמו ללפיד, גם לטופז תוכנית אירוח בערוץ המסחרי המתחרה. לא אצטרף לחובטים בדודו טופז כי אני מכבד את יכולותיו, את היצירתיות שלו ואת הקסם שהוא יודע להלך על צופיו. אז אולי רף הציפיות שלי מטופז שונה מזה שיש לי מיאיר לפיד. אבל גם לטופז הייתי ממליץ על קווים אדומים, שאם יידע לשמור עליהם אולי יצטלם וייראה אחרת בימים האלה. אצל דודו טופז הופיע השר אביגדור ליברמן. גם הקדימונים לתוכנית של טופז צרחו בערוץ 10 "ראיון אישי ראשון ובלעדי". טופז יודע שליברמן היה אמור להשתתף בתוכניתו שבוע לפני, ממש באותו ערב ששודר אצלו הראיון הבלתי נשכח עם הגברת טרימבובלר-עמיר (גם שם חטא טופז בהונאה כשהעלים את הפרט הקטן, שהראיון הזה צולם ארבעה חודשים לפני ששודר). טופז יודע ששבוע לפני שאביגדור ליברמן הופיע אצלו, הוא הופיע בתוכנית "מסיבת עיתונאים" בערוץ 1. בראיון הזה ישבו מול השר העיתונאים נינו אבסדזה מהעיתון "וסטי" ויואב קרקובסקי מקול־ישראל. נכון, בחצי השעה של התוכנית הזאת נשאל ליברמן שאלות עיתונאיות נוקבות בלי הנחות, אך בעיקר בלי "צחוקים" ו"דאחקות". זה לא רק ההונאה של צופי הטלוויזיה; זה גם השימוש במונח העיתונאי "בלעדי" שאיבד מזמן את ערכו. לא אתפלא אם הלקוחות של העיתונאים למדו שהשימוש במינוח "בלעדי" הוא שימוש חלול ולא רציני. כי גם שידור משחק הכדוררגל בין מכבי חיפה לגלאזגו ריינגרס הוגדר בקדימונים של ערוץ 10 "בלעדי". איזה בלעדי? סתם תגידו כמה זה עלה לכם, אבל "בלעדי"? זאת ההזדמנות להמליץ ליוצרי הפרומואים ולמנהלים שלהם על מילון. אבן שושן - זוכרים? מנשה רז הוא עיתונאי, עורך ומנחה התוכנית "מסיבת עיתונאים" בערוץ 1 גיליון 66, ינואר 2007
article 68: 
סכם את המאמר הבא במשפט אחד, בבקשה.
רוב הלוחות הגדולים שניצבו בשבוע שעבר ברחבה שמחוץ לסינמטק תל-אביב עוטרו במחוות גרפיות לקריקטוריסטים, מדודו גבע ז"ל, לציון עשר שנים למותו, ועד ליוצרים חדי עיפרון אחרים שעדיין עימנו. בלט בתצוגה לוח שכלל שערי-קריקטורה של מגזין ישראלי בשם "שרוליק עבאדי". מתי החל להתפרסם בישראל המגזין החדש ומדוע טרם החל מסע השיווק שלו? התשובה נמצאה על לוח התצוגה. "אין לנו בארץ עיתון סאטירי בועט וחצוף כמו שרלי הבדו הצרפתי", נכתב שם. "המצאנו שער של עיתון דמיוני, קראנו לו שרוליק עבאדי, ואיגוד הקריקטוריסטים קיבל צו 8: להמציא שער כמחווה לרוח החופשית של העמיתים הצרפתים שלנו, אלה שנרצחו ואלה שנשארו". המצגת שעל הלוח והגיליון שנמכר (5 שקלים) בתוך הסינמטק לבאי "אנימיקס! תל-אביב" הבהירו כי מדובר בפרסום חד-פעמי. ליתר דיוק, דו-פעמי: הוא הופץ לבאי "אנימיקס", הפסטיבל הבינלאומי ה-15 לאנימציה, קומיקס וקריקטורה, שנערך בשבוע שעבר בתל-אביב, ויופץ שוב בספטמבר, בפסטיבל ההומור בסן-גוסט בצרפת. "שרוליק עבאדי" הוא פרויקט משותף של הפסטיבל ושל אגודת הקריקטוריסטים בישראל והוצאתו לאור נעשתה בסיוע המוזיאון הישראלי לקריקטורה ולקומיקס בחולון. "הקריקטוריסט בחר בדרך ההומור והסאטירה לבקר את החברה ולתקן את העוולות שבה. וישנו גם אינטרס נוסף: להעלות חיוך. כי היכן שהצחוק שולט, השנאה מפסידה", כתב בגיליון נמרוד רשף, יו"ר אגודת הקריקטוריסטים הישראלית. "בינואר השנה נוכחנו לראות שלא כולם מאמינים בערכים הללו, שלא כולם מבינים בדיחה. הזעזוע העמוק מהטבח הנורא במערכת שרלי הבדו שלח אותנו להגיב בדרך היחידה שאנו מכירים: בעזרת גליון נייר ועיפרון אנחנו מביעים את דעתנו, מתקנים את עולמנו, בדרך לגיטימית ובדיאלוג תרבותי". את הטקסט הקצר שלו חתם רשף: "כולנו שרלי – ובעזרת החיוך ננצח!". נוסף לשערים הקדמי והאחורי, כולל "שרוליק עבאדי" 24 שערים שצוירו במיוחד לגיליון זה. נכללות בו גם קריקטורות שפורסמו מיד לאחר הטבח במערכת השבועון הצרפתי ב-7.1.5, היום שבו רצחו שני טרוריסטים מוסלמים 12 בני-אדם, ובהם חמישה קריקטוריסטים. לאחר הפיגוע התגייסו הקריקטוריסטים בישראל, כמו עמיתיהם ברחבי העולם, כדי להצדיע לזכרם של החללים ולהעביר מסר בינלאומי של הזדהות. רוב השערים ב"שרוליק עבאדי" מאמצים לא רק את הקו הגרפי של השבועון הצרפתי, אלא גם הסגנון הבוטה, לעתים הגס, של העמיתים הפריזאים. במרוצת השנים עורר הסגנון הזה ביקורת לא רק מצד מאמיניו של הנביא מוחמד, אלא גם מצד בני דתות אחרות, ובהם יהודים, שמצאו בכמה מהקריקטורות מאפיינים אנטישמיים. לצד אלה נשמעות לעתים קרובות טענות על חוסר הטעם של המגזין במגוון של נושאים רגישים. אבל דווקא ככל שהנושא נפיץ יותר, כך מבקש המגזין הצרפתי לנשוך ולבעוט חזק יותר. *     *     * השערים השונים של "שרוליק עבאדי", מחווה ל"שרלי הבדו" לחצו להגדלה *     *     * בימים אלה נמצא שוב השבועון חסר המעצורים במוקד הביקורת, בעקבות שער גליונו האחרון שהוקדש לידיעה בדבר גילוים של חלקים מהמטוס המלזי שנעלם בשנה שעברה. הקריקטורה על השער כללה שרידי כפות ידיים של טייס המטוס, שאותרו כביכול על החוף כשהן אוחזות בחזה של דיילת, לצד הכותרת "מצאנו חלקים של הטייס ושל הדיילת". לא רק במלזיה זעמו. ארגוני טייסים ודיילות במדינות אחרות הרימו קול זעקה, ובאינטרנט הואשם המגזין בחוסר טעם קיצוני בשם חופש הביטוי. "שרוליק עבאדי" אינו מרחיק למחוזות כאלה, אבל לפחות כמה מהקריקטוריסטים הישראלים שהשתתפו בפרויקט ניצלו את ההזדמנות כדי להציג דימויים שלא היו עוברים את עורכי עמודי הדעות בעיתונות הישראלית, מעכוזו של נתניהו ועד לאיברו של נשיא איראן. נעדרים מהגיליון שלושה מהבולטים בקריקטוריסטים הישראלים – עמוס בידרמן וערן וולקובסקי, אנשי "הארץ", ודניאלה לונדון-דקל מ"ידיעות אחרונות". לא פנו אלי, אמר לי בידרמן. מתברר שהוא, כמו וולקובסקי ולונדון-דקל, אינם חברים באגודת הקריקטוריסטים הישראלית. חבל שהם אינם שותפים לגיליון הזה, אבל גם בלעדיהם הפרויקט של "שרוליק עבאדי" אינו רק גימיק משעשע לפסטיבל תל-אביבי. הוא משמש תזכורת נוספת לכך שהקריקטורה היא מרכיב חיוני במרחב הציבורי ובשיח הדמוקרטי, גם אם לעתים היא חוצה קווים אדומים של תקינות פוליטית ונימוס.
article 69: 
סכם את המאמר הבא במשפט אחד, בבקשה.
נתחיל: סתיו שפיר (העבודה) טענה שהממשלה קיצצה בבריאות ורווחה. התקציבים? בכלל גדלו. נפתלי בנט (הימין החדש) אמר שצמצם את חובות הבית היהודי מ-40 מיליון ל-19 מיליון שקל. האמת: בנט השתלט על המפלגה כאשר החוב עמד על 17 מיליון שקל, והוא מחזיר אותה לכאורה בחוב של 22 מיליון (וזאת עוד אחרי שהמפלגה קיבלה מהמדינה 60 מיליון שקל במימון מפלגות). אלו רק שני שקרים שנזרקו לחלל האוויר מתחילת השנה. בסיוע ליאור גורדיסקי, המתנדב האדיר שלנו, ריכזתי את בדיקת אמירות המועמדים לכנסת, כפי שנעשתה באתר "המשרוקית" (לצד בדיקות נקודתיות נוספות שנערכו בתוכנית "מהצד השני עם גיא זוהר" וב"חדשות 12"). הנה ריכוז שלהם: רובנו בולעים מידע ללא סינון. קשה יותר ויותר להבדיל בין ביקורת לתעמולה. איש לא צייד אותנו בכלים לעשות זאת. השלטון? עוזר לשקרנים! הקואליציה הרגה בקדנציה האחרונה חוק שביקש לסמן בבירור כתבות ממומנות. אז מה כן אפשר לעשות? הנה טיפים על קצה המזלג מ"תזונאית התקשורת" שלנו. קחו אחד מהם או את כולם: 3. קראו לפחות פעם בשבוע העין השביעית או "מי נגד מי" – הם עושים לתקשורת את מה שאנו עושים לשלטון: שקיפות.  כך תלמדו את האינטרסים מאחורי הכתבות שאתם קוראים. 4. האזינו לפודקאסט שהקלטתי על פוסט אמת.  5. הזמינו אותנו אליכם לסדנת קריאה ביקורתית. אין לכם זמן? למדו בעצמכם אילו שאלות לשאול. בדקו מה הח"כים באמת עשו בקדנציה האחרונה במפת הח"כים שלנו. 6. קראו את אתר המעקב האזרחי המצוין אחר הבטחות של נבחרי ציבור, מבית "המרכז להעצמת האזרח".  7. לקינוח: גוונו ככל הניתן בכלי התקשורת אותם אתם צורכים. *הימנעו* מקבלת מידע ממקור מידע יחיד (גם אל תסתפקו בשקוף!). זה מעכב ספיגה של דעות אחרות, וגיוון מעולה למערכת העיכול המנטלית שלכם.  ובכל מקרה: אל תאמינו לשום דבר שיתפרסם בשבוע שלפני הבחירות בלי בדיקה מדוקדקת. 
article 70: 
סכם את המאמר הבא במשפט אחד, בבקשה.
במשרד הכלכלה טענו לאחרונה במצגת פנימית שמשרד הבריאות "הקשיח עמדות" בכל הנוגע לאפשרות של כריית פוספטים על ידי כיל בשדה בריר, נושא שנמצא בימים אלה לפני הכרעה. כעת עונים במשרד לטענות, בתגובה לפניית "שקוף" בנושא. "ישנו סיכון גבוה לתמותה כתוצאה מחשיפה לפוספטים", כתבו. "על סמך כלל הנתונים והמידע שהתקבל, גיבש משרד הבריאות את המלצותיו להתנגד לקידום הפרויקט". במצגת, עליה חתום מינהל תעשיות במשרד הכלכלה בראשות עוז כץ, עלתה שורת טענות שמזוהות עם חברת הכימיקלים לאורך השנים. בין היתר טענו בה כי הקשחת העמדות של משרד הבריאות נעשתה "חרף סקירות על השפעה בריאותית", אך לא ציינו מה היו תוצאות הסקירות הללו.  במשך כמעט שני עשורים, משרד הבריאות ניהל תסקירי בריאות הנוגעים להקמת מכרה נוסף בשדה בריר. במשרד הבריאות הגיבו לפניית "שקוף" ואמרו כי התסקירים "הראו כי לחשיפה לכריית פוספטים באתר ישנן השלכות משמעותיות על בריאות הציבור ובכללן גם עודף תמותה". עוד הסבירו כי נתגלעו חילוקי דעות בין הגורמים השונים שהובילו את המשרד להציע כי גורם מקצוע בלתי תלוי יערוך בדיקה נוספת.  את הבדיקה הבלתי תלויה, ערך ד"ר גונתן סמט, מומחה בינלאומי שנשכר לשם כך. תוצאות הבדיקה הבלתי תלויה שלו בשנת 2014 אישרה את שחשבו תחילה. כותב המצגת האשים בה את משרד הבריאות בכך שבחר בעמדה שאינה תואמת את חוות הדעת המקצועית בנוגע לשדה בריר. "אף שנערכו מספר סקירות של השפעה בריאותית מהכרייה בשדה בריר, משרד הבריאות החליט להקשיח את העמדה עד לקצה", כתבו במשרד הכלכלה במצגת, והדגישו כי "ישנה התנגדות של משרד הבריאות – למרות עמדה מקצועית". גם כאן לא פורטה העמדה. המצגת של משרד הכלכלה עוררה זעם גדול גם בקרב פעילי הסביבה ותושבי ערד. התושבים שנחשפו למידע שלחו מכתב בהול לשרת הכלכלה אורנה ברביבאי (יש עתיד), ובו כתבו כי נדהמו לגלות שהמשרד בראשותה "אימץ טענות מופרכות" של תאגיד הכימיקלים. הפעילים, תושבי הסביבה החברים בעמותת "רוצים לחיות בלי מכרות", מיענו את המכתב גם לראש הממשלה הנכנס יאיר לפיד ולעוד שורה של שרים, בהם השרה להגנת הסביבה תמר זנדברג ושר הבריאות ניצן הורוביץ (מרצ). במכתב הפריכו התושבים את הטענות במצגת, ובראשן הטענה הבריאותית.  הפעילים כתבו כי הטענה ש"עמדת משרד הבריאות התקבלה בניגוד לעמדה המקצועית" היא משוללת כל יסוד והוסיפו כי "למעשה, היה זה הדרג המקצועי של משרד הבריאות שהעלה את הנושא עוד בתחילת המילניום, ומאז ועד היום מתנגד לתוכנית באופן עקבי ואף הצביע נגדה בכל שלבי התכנון – מהוועדה המחוזית ועד למועצה הארצית". הסוגיה הבריאותית עוררה סערה, אולם היא אינה היחידה השנויה במחלוקת. המצגת הפיחה חיים בטענות נוספות וממוחזרות שכיל מובילה לאורך השנים, כמו למשל הטענה שעתודות הקרקע לכריית פוספטים ייגמרו והחברה תיאלץ לפטר את אלפי העובדים שלה אם כיל לא תקבל את שדה בריר לכרייה. "ללא מקורות נוספים לכריית פוספטים החברה תיאלץ לסגור את המפעלים ולפטר את כל העובדים", כתבו במצגת והוסיפו כי מדובר ב-1,400 עובדים שיישלחו לבתיהם.  אלא ששני הנתונים, גם היקף העובדים וגם ניצול עתודות הקרקע המוגבל, כפי שפרסמנו ב"שקוף", אינם מדויקים בלשון המעטה. "הם אומרים כבר עשרים שנה שעוד שלוש שנים אנחנו סוגרים", שלל את הטענה גם ראש עיריית ערד ניסן בן חמו, בריאיון ל"שקוף". "זה כמו נס פח השמן, ואני אומר את זה בכל הוועדות". היקף העובדים שכיל מעסיקה שנוי במחלוקת כבר שנים ארוכות. במכתב ציינו הפעילים כי מבדיקה עצמאית שערכו לפני כשבע שנים, מצאו כי היקף העובדים עמד אז על 700 בלבד. הפעילים ציינו עיניין מהותי נוסף, ממנו התעלמו לחלוטין במשרד הכלכלה. בשטח המדובר חיים היום כ-12 אלף תושבי הכפר אל פורעה. ראש העירייה טען בריאיון עימו כי הם מחזיקים בסמל יישוב מאז 2004 וכי "מישהו מדמיין שיפנו 12 אלף איש?" בשבועות הקרובים הממשלה אמורה לחרוץ את דינו של שדה בריר. במשרד הכלכלה אמנם מבהירים כי מדובר במצגת פנימית שאינה מייצגת את עמדת המשרד הרשמית. אך עדיין, כל עמדה כזו, שאינה הולמת את חוות הדעת המקצועיות שנאספו בשנים האחרונות, מעלה תהייה לגבי מעורבותם ושליטתם של נציגי כיל בעבודת פקידי הממשלה. האם מנהל התעשיות ברשות עוז כץ נקט עמדה עצמאית? מי מקרב מנהל התעשיות נפגש עם בכירי כיל ובעיקר, עד כמה התפיסות האלה יעצבו את תפיסת השרה ערב ישיבת הממשלה? 
article 71: 
סכם את המאמר הבא במשפט אחד, בבקשה.
על פי הערכות נוכחיות, כמה רקטות עוד נשארו לחמאס? מאילו סוגים? כמה חמושים נשארו לו? אילו כלים ויכולות צבאיות עוד נותרו לו? מה ניתן להערכת צה"ל להשמדה ללא כניסה קרקעית? האם ניתן בכלל לפגוע בכוח לוחם שמחופר רובו כולו במנהרות – באמצעות הפצצה אווירית? האם ישראל לא מיצתה כבר את בנק המטרות האוויריות האסטרטגיות בעזה והאם בפעילות ההפצצה ישנו מימד של תודעה/הפחדה/ראווה ועד כמה? השאלות הללו, שוודאי מעניינות את הציבור בישראל, הועברו בשבת (21.10) על-ידי מערכת "העין השביעית" לדובר צה"ל. לאחר זמן קצר ענתה הדוברות הצבאית כי לא ימסרו תשובה כלשהי, מטעמים של ביטחון מידע. ואולם, מידע גלוי המתפרסם בעניין זה, גם ב"העין השביעית" עצמה, מעמיד בסימן שאלה את טענת דובר צה"ל. במסגרת ראיון עם הכתב הצבאי של Mako, שי לוי, שיתפרסם בקרוב ב"עין השביעית", נשאל לוי על ידי כותב שורות אלה בנוגע להערכת הכוח הנוכחי של חמאס. לוי סיפק תשובה מפורטת, והתייחס גם למלאי הרקטות ומדיניות השיגורים של חמאס. הערכות בדבר כמות החימוש שבידי חמאס פורסמה על ידי לוי גם מוקדם יותר השנה, במאי האחרון. פרסומים נוספים מהימים האחרונים התייחסו למלאי הרקטות של החיזבאללה. כך למשל, העיתונאי יוסי מלמן ציין לאחרונה כי ברשות החיזבאללה כ-150 אלף רקטות. החלקים בראיון עם לוי שהתייחסו למצב העדכני של כוחם הצבאי של החמאס והחיזבאללה, הועברו לבחינת הצנזורה. זו אישרה אותם לפרסום ללא כל שינוי, תיקון או השמטה. מדוע אם כן דובר צה"ל מסרב להתייחס למה שגם הצנזורה לא רואה בו בעיה? האם יתכן כי לדובר ישנם שיקולים אחרים, שאינם בהכרח ביטחון המדינה? במסגרת הראיון הביע לוי ביקורת רבה על אופן פעולתו של דובר צה"ל מול הכתבים הצבאיים. "דובר צה"ל נקמנים מאוד מול כל מי שמבקר אותם. משתמשים בחומרים שהם שולטים בהם כדי לקבוע סדר יום ולחנך כתבים". לוי ציין כי הדברים מתרחשים כך גם בימים אלו, בעת הלחימה. 
article 72: 
סכם את המאמר הבא במשפט אחד, בבקשה.
אחרי הבטחות למלחמה בשחיתות: ממשלת ה"שינוי" דחתה סופית היום הצעת חוק לשקיפות בהצהרות הון של ראשי המפלגות. ל"שקוף" נודע כי בוועדת השרים לחקיקה יצאו נגד החוק השרות איילת שקד, קארין אלהרר, ויפעת שאשא ביטון – וטענו שמדובר במציצנות. עוד נודע כי מפלגת יש עתיד החליטה בישיבה מוקדמת להפיל את החוק – מהלך שמאחוריו עומד שר האוצר יאיר לפיד, כפי שחשפנו לאחרונה.  ההצעה, אותה יזמה אלינה ברדץ-יאלוב מישראל ביתנו, ביקשה לקבוע שראש הממשלה, שרים וסגניהם, ראשי מפלגות ובני משפחותיהם יחויבו לפרסם לציבור את הונם, נכסיהם וחובותיהם. המטרה, כך לפי דברי ההסבר, היא "לאפשר לציבור לדעת על אינטרסים אפשריים, לעודד שקיפות ולחזק את האמון בנבחרי הציבור". בדיון החסוי בוועדת השרים לחקיקה, שהמידע ממנה נחשף רק בהדלפות עיתונאיות כיוון שעדיין איננה שקופה, היו גם מי שתמכו בהצעת החוק. תמר זנדברג וגדעון סער טענו בישיבה שזהו מהלך ראוי. סער תהה בקול מה ההבדל בין הסכמי ניגודי עניינים של השרים, שמפורסמים על פי חוק לציבור, לבין הצהרות ההון. זנדברג המשיכה וניסתה להתעקש על חשיבות החוק, אך ללא הואיל: שקד, אלהרר, ביטון וזאב אלקין הצביעו נגד. זנדברג וסער הצביעו בעד. נחמן שי ומרב כהן בחרו שלא להשתתף והוועדה הפילה החוק. הצהרות ההון שמגישים נבחרי הציבור נשארות כיום במהלך הקדנציה באפלת הכספות של ועדת האתיקה או מבקר המדינה, ונפתחות רק בהוראת שופט. היחידים שמרוויחים מהמצב הקיים הם הח"כים עצמם ומי שמכר למדינה את הכספות. במפלגה שמוביל יאיר לפיד מאמינים כי המציאות הנוכחית – שבה הצהרות הון השרים מפוקחות על ידי מבקר המדינה – מספקת. הצהרות ההון מכילות לשיטתם מידע אישי ולאור צנעת הפרט מספיק שמבקר המדינה יפקח על ניגודי עניינים ונושאים פיננסיים במהלך כהונת נבחר ציבור. המידע הזה לא אמור, לדעת "יש עתיד", להתפרסם בעיתון.  אלא שלפיד עצמו פרסם בעבר את הצהרת הונו. בנוסף, בפני השרים והשרות עמדה אפשרות לשנות את ההצעה בדיוני ההמשך ולהגיע לנוסח מוסכם. אך גם לכך סירבו ממשלות נתניהו השונות, וכעת גם ממשלת "השינוי".  זה לא החוק הראשון להגברת טוהר מידות שמפילה הוועדה: בדצמבר היא הפילה חוק לשקיפות בוועדת השרים עצמה, אף שמי שיושב בה כיום הגיש חוק דומה כשישב באופוזיציה. בפברואר דחתה הוועדה הצעת חוק של ח"כ אלי כהן (ליכוד) לאיסור מתן כספים קואליציוניים. זו אותה הצעה בדיוק שהוביל לפיד ארבע שנים קודם לכן ואף נכתבה במצע יש עתיד. בוועדת השרים לחקיקה חברים שר המשפטים סער, שר האוצר ליברמן, שרת האנרגיה קארין אלהרר (יש עתיד), שר הבינוי זאב אלקין (תקווה חדשה), שר התקשורת יועז הנדל (תקווה חדשה), השרה להגנת הסביבה תמר זנדברג (מרצ), השרה לשוויון חברתי מירב כהן (יש עתיד), שרת החינוך יפעת שאשא ביטון (תקווה חדשה), שר התפוצות נחמן שי (עבודה), שרת הפנים איילת שקד (ימינה) ושרת העלייה והקליטה פנינה תמנו שטה (כחול לבן). 
article 73: 
סכם את המאמר הבא במשפט אחד, בבקשה.
האוניברסיטה העברית בירושלים תפצה את הוצאת שוקן והוצאת מוסד-ביאליק ב-300 אלף שקל, כך סוכם במסגרת הסדר גישור שנחתם לאחרונה והוגש לבית-המשפט המחוזי בירושלים. לפני כארבע שנים הגישו הוצאות הספרים, באמצעות עורכי-דין טל ליבליך, כרמית אלון-אברם וירון שלמי, תביעה בדרישה לפיצוי בסך 500 אלף שקל, בטענה כי האוניברסיטה מפרה את זכויותיהם. לטענת הוצאות הספרים, הפרת הזכויות נובעת מכך שהאוניברסיטה מציעה לסטודנטים שלה פרסומים שהופיעו בספרי ההוצאות בעותקים אלקטרוניים ומקראות מודפסות. האוניברסיטה, מנגד, טענה באמצעות עורכי-הדין דוד גילת, ערן ברקת ותמיר אפורי כי מעשיה נופלים בגדר שימוש הוגן לפי הוראות חוק זכויות היוצרים. אחרי תהליך של גישור, שנערך בפני עו"ד עמוס גבריאלי, הגיעו הצדדים להסכם שלפיו בלי להודות באי-אלו מטענות המו"לים, תשלם האוניברסיטה, "כמחווה של רצון טוב ולפנים משורת הדין", סכום של 300 אלף שקל לשתי הוצאות הספרים. להורדת הקובץ (PDF, 401KB) זאת ועוד, לפי הסכם הגישור, האוניברסיטה תהא רשאית מעתה ועד לסוף 2017 להשתמש בקטעים מתוך ספרים ומאמרים שראו אור בהוצאות שוקן וביאליק במקראות שלה, וזאת כל עוד הקטע שישמש אותה יהיה לא יותר מ-20% ממספר העמודים בספר, וישמש לצורך מקראה אחת או לצורך העתק אלקטרוני של קורס אחד. ביחס למאמרים שראו אור על-ידי ההוצאה מבהיר ההסכם כי האוניברסיטה תהא רשאית להנגיש לסטודנטים שלה את המאמר בשלמותו. יחד עם זאת, אם ייווצר מקרה שבו יתעורר צורך להציע לסטודנטים שני מאמרים מתוך ספר אחד של ההוצאות המקבץ כמה מאמרים שונים, לא יהיה שיעורם של המאמרים למעלה מ-20% מעמודי הספר. עוד דורש ההסכם כי מקראות של האוניברסיטה שיכילו טקסטים שהופיעו בספרי ההוצאות יודפסו ויימכרו על-פי דרישה בלבד, ובמחיר שלא יעלה על עלות הכנתם. למו"לים, כך הוסכם, תישמר הזכות לבדוק את פעולות האוניברסיטה באמצעות עריכת ביקורות, וזאת כדי לוודא שהיא עומדת בתנאי ההסכם. השופטת תמר בזק-רפפורט נתנה להסדר הגישור תוקף של פסק דין. (י-ם) 3524-09
article 74: 
סכם את המאמר הבא במשפט אחד, בבקשה.
מי שגלש אתמול בשעות אחר הצהריים לאתרי החדשות המרכזיים בישראל לא היה יכול שלא להבחין כי רק אתר מרכזי אחד, ynet מבית "ידיעות אחרונות", נמנע מלדווח בכותרתו הראשית על העדות שמסרה שרה נתניהו בבית-הדין לעבודה בירושלים במסגרת תביעתו של אב-הבית לשעבר במעון ראש הממשלה, מני נפתלי. האתרים "וואלה", נענע10, "מעריב", mako, "הארץ" ו-nrg דיווחו כולם בכותרותיהם הראשיות על עדותה של רעיית ראש הממשלה, אולם בדף הבית של ynet הגיעה ההפניה לדיווח על העדות עד לכותרת השנייה בחשיבותה בלבד, וזאת בשעה שהכותרת הראשית נשמרה לדיווח על התפתחויות בקרבות ארגוני הפשע בישראל. הכותרות הראשיות בדפי הבית של אתרי החדשות, 10.5.15 גם בשבוע שעבר בלט אתר ynet, כשהצניע דיון מתוקשר במשפטו של ראש הממשלה לשעבר אהוד אולמרט. אלא שבעוד שאולמרט נחשב לאחד מידידי המערכת, וזכה מ-ynet ו"ידיעות אחרונות" לאורך השנים ליחס מלטף ומגונן, רעיית ראש הממשלה ספגה ביקורת רבה מכלי התקשורת שבקבוצת "ידיעות אחרונות" לאורך השנים. אדם זר, שאינו מכיר את תולדות היחסים בין קבוצת "ידיעות אחרונות" למשפחת נתניהו מחד ולאולמרט מאידך, היה עשוי לחשוב שאתר ynet פשוט מקפיד שלא לדווח בהבלטה על דיונים משפטיים המערבים את ראשי המדינה ומשפחותיהם. אולם בעלי זיכרון ארוך יותר יודעים כי רק לפני חודשים אחדים, לפני נצחון נתניהו בבחירות, הקדיש אתר ynet כותרות ראשיות לטענות של נפתלי. סיבה אפשרית להצנעת הפרק הנוכחי בתביעת נפתלי יכולה להיות תוכן עדותה של נתניהו: אשת ראש הממשלה חזרה שוב ושוב על הטענה שלפיה נפתלי נשלח "להפיל ראש ממשלה בעזרת גורם תקשורתי חזק מאוד", כשהיא מכוונת לקבוצת "ידיעות אחרונות". את ארנון (נוני) מוזס, העומד בראש הקבוצה, השוותה לדמות מספרי הארי פוטר, של ארכי-נבל שאסור לומר את שמו.
article 75: 
סכם את המאמר הבא במשפט אחד, בבקשה.
1) ח"כ חיים כץ (הליכוד) מואשם בכך שעזר לחברו, איש שוק ההון מוטי בן-ארי, בקידום חקיקה שתסייע לבן-ארי ישירות, בזמן שהוא מרוויח מהצד כסף באמצעות טיפים של בן-ארי. היועמ"ש החליט להגיש נגד כץ כתב אישום בגין עבירה של מרמה והפרת אמונים. כתב האישום הוגש עוד בכנסת ה-21 – וכץ ביקש חסינות מהכנסת בזריזות, בתוך חלון ההזדמנויות של 30 ימים שעמד לרשותו. 
article 76: 
סכם את המאמר הבא במשפט אחד, בבקשה.
הפוליטיקה חרגה מזמן מגבולות הפעילות הממסדית המוכרת והמקובלת. שדה הפעילות השתנה, ואיתו גם חוקי המשחק והכללים. בישראל, כמו במדינות אחרות, הנחות ישנות הופכות ללא רלבנטיות, שחקנים חדשים נכנסים למגרש וותיקים מסולקים ממנו. אולם בימים אלו אנו עדים לשינוי דרמטי עוד יותר. לא רק שהשחקנים מתחלפים - גם החוקים משתנים. ומה שאולי חשוב הרבה יותר זה שהמגרש הפוליטי הביתי נמכר, והשדה החדש עדיין לא הוכשר. באופן טבעי, אימצנו והטמענו, למשל, את התפיסה של ניהול ענייניי הפרט והמשפחה בתחום "הספירה הפרטית" וניהול ענייני הכלל והציבור ב"ספירה הציבורית/פוליטית". הדיווח והמעקב אחר המתרחש במרחב הציבורי/פוליטי מתנהל באמצעות ספירה שלישית, "הספירה התקשורתית". אולם ההבחנה הברורה הזו בין התחומים מאבדת מתוקפה. אנו עדים לטשטוש גובר והולך בין האישי האינטימי והפנימי לבין הציבורי ההמוני והחיצוני. הביטוי החריף ביותר לכך הוא, אולי, בהחצנת השכול והאבלות. רגשות חריפים וקשים במיוחד מוצאים פורקן בזירות ציבוריות ופתוחות, אנונימיות, אך בו בזמן גם המוניות; טרגדיות אנושיות מוצגות בחלון הראווה המשפחתי המשותף; ולהבדיל, גם הסחורה הפוליטית החמה ביותר נמכרת באמצעות אותו חלון ראווה וירטואלי. אבל הבשורה הגדולה היא שהמרחב הווירטואלי מתפשט ומשתלט על שאר המרחבים והופך למרחב הדומיננטי מביניהם, ואולי גם היחיד. לאחר שהפנמנו את ההנחה ש"המדיום הוא המסר", הגיע זמנה של "המסר הוא המדיום". הקונספציה של "המדיום הוא המסר" רואה בכלי התקשורת גורם המעצב רעיונות ומחשבות בדמותו הוא. לעומת זאת, תפיסת "המסר הוא המדיום" פירושה שכל תהליך החשיבה והניתוח נמחק, ואת מקומו תופסת החשיפה התקשורתית כשלעצמה. אמצעי התקשורת מפסיקים להיות צינורות להעברת מסרים והופכים להיות מהות עצמאית ובלתי תלויה. לכן גם אין חשיבות לשאלות המראיינים למשל, או לתשובות המרואיינים. התפיסה של קיום שיח/דיאלוג/ראיון פושטת את הרגל. מה שחשוב הוא עצם ההשתלטות על זמן אוויר/מסך. ובמלחמה כמו במלחמה. השתנות חוקי הפעילות של הספירה התקשורתית משנה לחלוטין את תהליך עיצוב המנהיגות. הסמכות, העליונות, העוצמה והכריזמה האישית מתבטאות בעצם היכולת "להכניע" את המדיום ולהכפיף אותו - לא על מנת להעביר ולהפיץ באמצעותו מסר מסוים, אלא להעמיד את ה"ניצחון" במרכז. ההצלחה/הכישלון בקרב על השליטה בכלי השידור, זהו המסר. במצב שכזה התקשורת הופכת לאויב שצריך להילחם בו ולהשמיד אותו או לשבות אותו ולשחררו תמורת כניעה מרצון. או אז "הקהל שבאולפן" איננו קהל, אלא חיילים שנקראים אל המערכה; המרואיין/מראיין איננו פרטנר לשיח/דיאלוג, הוא מטרה שיש לחסל אותה; המתחרה הפוליטי הוא "יריב" שיש להפעיל מולו, באמצעות התקשורת, דיסאינפורמציה; ה"פרשן" הוא "טאקטיקן" ועוד ועוד. מדובר בתופעה של היווצרות מרחב רב-השפעה, וירטואלי, שמהותו היא אופיו המיליטנטי. בספירה שנועדה "לאזרח" את ה"פוליטי", ה"פוליטי" מנסה להכניע/לנצח/להשתלט על "האזרחי". כאשר סדר-היום הציבורי מפסיק להיקבע על-פי סדר היום התקשורתי ומוחלף ב"פקודת קרב פוליטית"; כאשר זירת השיח הופכת לזירת קרב; כאשר המרחב שבו אמור היה להתקיים דיון חופשי, פומבי, פתוח ורציונלי הופך לאויב - או אז נעלם הפרטי ונעלם הציבורי ונשארים רק הגנרלים התקשורתיים. ד"ר מירה משה היא מרצה וחוקרת לתקשורת המונים בחוג למדע המדינה באוניברסיטת בר-אילן גיליון 20, מאי 1999
article 77: 
סכם את המאמר הבא במשפט אחד, בבקשה.
הממשלה הובילה למחיקת 27 אלף פוסטים מפייסבוק, טוויטר וגוגל במהלך השנים 2017-2018. הדיאלוג עם החברות האלו מתנהל במחשכים, באפס פיקוח ציבורי. לאזרח אין יכולת לדעת מהם הפרסומים שהוסרו, מדוע הוסרו, ומהם הפוסטים שמחיקתם  לא אושרה. כשביקשנו מהממשלה אשתקד את פרטי הפוסטים – סורבנו. אז חברנו לעו"ד יונתן קלינגר, המתמחה בתחום המידע, ויחד עתרנו לבית המשפט בדרישה לחשוף את הפרטים. ביקשנו לקבל את התוכן שהוסר, בכפוף לצנזורה – על מנת לוודא שהממשלה משתמשת בכוחה למען ביטחון המדינה, ולא כדי להשתיק ביקורת. מה קרה בדיון? קודם כל, השופט הסכים איתנו כי הנושא ראוי לדיון ציבורי ולפיקוח. לאחר מכן, הוא עודד את שני הצדדים להגיע למתווה שיאפשר חשיפה חלקית של פוסטים שהוסרו, שלא קשורים לביטחון המדינה. במכתב התשובה לעתירה, ציין משרד המשפטים כי מתוך 27 אלף פוסטים, ישנן כ-200 פוסטים אזרחיים. השופט ביקש כי משרד המשפטים יוציא לנו דרישת אגרה בנושא. לפי משרד המשפטים, הזמן לאיתור המידע והפקת עיבוד (פרפרזה) – הינו בין 15 ל-20 דקות לפוסט, ולכן סך הכל של כ-60 שעות עבודה. בימים הקרובים אנו אמורים לקבל הודעה ממשרד המשפטים לגבי העלות הסופית.לגבי הפוסטים הביטחוניים: בעצת השופט נגיש בקרוב בקשת חופש מידע חדשה ומצומצמת, לאור הכמות האדירה של פוסטים שהוסרו מטיעונים הקשורים לביטחון המדינה. בנוסף, הכריע השופט שנקבל חזרה את האגרה ששילמנו לבית המשפט עבור העתירה. "בית המשפט נתן לנו הכוונה", מסר עו"ד קלינגר, "הוא הבהיר למדינה שאי אפשר להעלות טענות עלומות של בטחון המדינה וביקש שהם ישקלו מחדש. בהתאם, אנחנו נכין בקשת חופש מידע חדשה וממוקדת. עצוב לי שבית המשפט לא נתן למדינה עוד הכוונה בנוגע לאגרות המוגזמות שהמדינה מבקשת כדי לקבל מידע פשוט". חשוב להדגיש, כי החלטנו להילחם בחזית זו בלית ברירה, לאחר שראינו כי אף אחד לא בודק את הממשלה ואת השימוש שלה בכוח. פתרון מיטבי לפתרון בעיה זו יהיה ייסוד של גורם שלישי, למשל ועדה ציבורית, בראשות שופט בדימוס. או ועדת משנה של ועדת חוץ וביטחון בה חברים חברי כנסת מהאופוזיציה והקואליציה. אותו גורם יהיה חשוף לתוכן המלא של הפוסטים אותם המדינה מבקשת להסיר – כדי להבטיח שאכן מדובר במחיקה לגיטימית, ולא בהשתקה של דברי ביקורת במסווה של ביטחון המדינה. עד שזה יקרה, שקיפות נוספת – דוגמת ביקורת עיתונאית – תעזור לוודא כי הממשלה לא עושה שימוש שרירותי ורחב מדי בכוחה במרחב הדיגיטלי. 
article 78: 
סכם את המאמר הבא במשפט אחד, בבקשה.
ערוץ 2 וחברת החדשות שלו מידרדרים למקום האחרון במדד הייצוג. מבין חמשת כלי התקשורת שנבדקים במדד, ערוץ הטלוויזיה הנצפה בישראל הוא כלי התקשורת שבשידוריו נרשם השבוע שיעור ההדרה הגבוה ביותר של ערבים. מדד הייצוג, מיזם מתמשך של "העין השביעית" בשיתוף ובמימון עמותת סיכוי וקרן ברל כצנלסון, ויחד עם חברת יפעת מחקרי מדיה, בודק מדי שבוע את מספר ושיעור המרואיינים הערבים בתחנות הרדיו ובערוצי הטלוויזיה המרכזיים בארץ, וב-19 התוכניות המובילות שלהם. לאורך רוב תקופת המדידה דורג ערוץ 2 במקום הלפני-אחרון במדד הייצוג המשוקלל, מעל תחנת הרדיו הצבאית גלי-צה"ל. לעתים חלקו ערוץ 2 וגלי-צה"ל את המקום האחרון יחדיו, עם שיעור מרואיינים ערבים שנשק ל-2% מלמטה – כעשירית משיעורם באוכלוסיית המדינה. לפני שבועיים זינק הערוץ במדד השבועי בעקבות עיסוקו הער בפרשת התלונות נגד האב גבריאל נדאף, אך המשיך להשתרך בתחתית הדירוג המשוקלל, שבו נמדד ייצוגם של ערבים בתקשורת מאז תחילת 2016. לא שלא היו לחברת החדשות הזדמנויות לשפר את ביצועיה: כלי התקשורת בישראל, וגם בערוץ 2, עסקו בשבוע החולף בטענות לאלימות משטרתית מצד שוטרים סמויים נגד ערבי שעבד בסופרמרקט בתל-אביב; בכנסת צוין יום השפה הערבית; ח"כ איוב קרא מהליכוד יצא נגד ראש הממשלה בנימין נתניהו ודרש להתמנות לתפקיד שר; ובכפר קאסם התחוללה קטטה המונית שבה נדקר למוות אחד המשתתפים. אף על-פי כן, בחמש תוכניות החדשות המרכזיות של ערוץ 2 ריאיינו, אירחו או לקחו "סינקים" מארבעה ערבים בלבד בשבוע האחרון מתוך למעלה ממאתיים מרואיינים. בשני מגזיני החדשות המובילים של הערוץ, "אולפן שישי" בהנחיית דני קושמרו (עורך: איתי דנקנר) ו"פגוש את העיתונות" בהנחיית רינה מצליח, לא ריאיינו השבוע ולו מרואיין ערבי אחד. בעוד שב"אולפן שישי" מדובר בשבוע בלתי מייצג (בדירוג המשוקלל ממוקמת התוכנית בחצי העליון של הטבלה), עבור "פגוש את העיתונות" (עורך: יונתן למזה) מדובר בתופעה ותיקה: שיעור המרואיינים הערבים בתוכנית זו מאז תחילת המדידה הוא הנמוך ביותר מבין כל 19 התוכניות הכלולות במדד הייצוג. רק 1% (ובמלים: אחוז אחד) ממרואייני "פגוש את העיתונות" בחצי השנה האחרונה הם ערבים. אף שמדובר בנתון חריג, הוא אינו רחוק כל-כך מהנתון הממוצע, המתקבל משקלול המרואיינים הערבים בכל חמשת כלי התקשורת המרכזיים מאז ינואר: 2.3% בלבד. שיעורם של הערבים באוכלוסיית ישראל, יש להזכיר, עומד על כ-20%. גם במגזין החדשות השבועי של ערוץ 10, "שישי" בהגשת אילה חסון, לא רואיין ולו ערבי אחד בשבוע החולף. עם זאת, ערוץ 10 שומר על מיקומו השלישי בטבלה המשוקללת הודות לבחירה המערכתית של מערכת "לונדון את קירשנבאום" (עורך: דרור זרסקי), שבה התראיינו השבוע חמישה ערבים – קרוב ל-20% מכלל המרואיינים בתוכנית, מקרה לא שכיח שבו שיעור המרואיינים הערבים בתוכנית כלשהי כמעט משיק לשיעורם באוכלוסייה. בתוכניות מרכזיות אחרות של הערוצים המסחריים נרשמו גם השבוע שיעורים זעומים של מרואיינים ערבים. במהדורה המרכזית של ערוץ 2 – מהדורת החדשות הנצפית בישראל – התראיינו רק שני ערבים (1.9% מכלל המרואיינים). במהדורת החדשות המרכזית של ערוץ 10 התראיין ערבי אחד בלבד, שהוא 0.7% מכלל המרואיינים – שיעור זהה לזה שנרשם במהדורת "מבט" של הערוץ הראשון, שגם בה רואיין השבוע ערבי אחד בלבד. את המקומות העליונים בטבלה המשוקללת – וגם בטבלה השבועית – תופסים גם הפעם ערוץ 1 (מקום ראשון) ורשת ב (מקום שני), הטלוויזיה והרדיו הציבוריים של ישראל. תוכנית הרדיו "סדר יום" ברשת ב, בהנחיית קרן נויבך ובעריכת מירית הושמנד, עלתה למקום השני בדירוג השבועי עם 8.8% מרואיינים ערבים. התוכנית השלישית בדירוג השבועי משודרת גם היא ברשת ב: "הכל דיבורים" בהגשת עדי מאירי ובני טייטלבוים (עורכת: רוית לוי), ששיעור הערבים שהתראיינו בה השבוע הוא 5.9%. למקום הרביעי הגיעה השבוע התוכנית "חמש עם רפי רשף" (עורך: עידו תמרי), המשודרת בערוץ 10, עם נתון כמעט זהה: 5.8%. בראש דירוג התוכניות המשוקלל, המבוסס על כלל הנתונים שנמדדו מאז חודש ינואר, בולטות לטובה שתי תוכניות נוספות: "יומן", מגזין החדשות השבועי של ערוץ 1 בהגשת עודד שחר (עורכים: אורי לוי ועמית וינטר), שתופס את המקום השני (מתחת ל"לונדון את קירשנבאום") עם נתון של 6.3%. במקום השלישי מדורגת התוכנית "סדר יום" (5.1%), ובמקום הרביעי התוכנית המצטיינת של "גלי-צה"ל" במדד הייצוג – "מה בוער" בהגשת רזי ברקאי (עורכת: נורית קנטי), עם 5%. שתי תוכניות טלוויזיה המדורגות בדרך כלל בתחתית המדד השבועי משתבצות השבוע במרכז הטבלה: "החדשות הלילה" בערוץ 2 ו"המטה המרכזי" בערוץ 10. בשני המקרים, הנתון החיובי באופן יחסי שרשמו התוכניות הללו נובע מהחלטת עורכיהן לראיין ערבי אחד בלבד (מתוך 36 ו-19 מרואיינים, בהתאמה), ולא אפס ערבים, כפי שעשו בשבוע שעבר ובכמה מהשבועות שקדמו לו. פרויקט "מדד הייצוג" של "העין השביעית" מתפרסם בשיתוף ובמימון עמותת סיכוי וקרן ברל כצנלסון ויחד עם יפעת מחקרי מדיה
article 79: 
סכם את המאמר הבא במשפט אחד, בבקשה.
באתר חדשות התקשורת והפרסום אייס פורסמה ביום חמישי האחרון ידיעה שלפיה עיתון "מעריב" מינה, לראשונה בתולדות העיתונות הישראלית, כתב קבוע במרוקו. על-פי הידיעה, נועם ניר, ישראלי המתגורר במרוקו, יחל לכתוב לעיתון בזמן הקרוב. עוד צוין כי ניר צויד במכתב מעורך "מעריב", יואב צור, שיסייע לו בהשגת תעודת עיתונאי מקומית. מאחורי המהלך, כך דווח באייס, עומד איש יחסי-הציבור עופר שטרית, המארגן זה שנים טיולים קבוצתיים למרוקו. נראה כי היחצן הגיע למסקנה שריבוי ידיעות על יעד התיירות יסייע לו לקבע את מרוקו בתודעת הציבור, וכך למשוך קוראים ישראלים לטייל במדינה. לשם כך חיבר בין ניר, איש עסקים, פעיל בקהילה היהודית המקומית ומכר שלו, ובין העיתון. האם מדובר במיקור חוץ של עבודת המערכת? האם "מעריב" מקבל משטרית תמורה כלשהי עבור פרסום ידיעותיו של ניר? שטרית מסר כי אכן קישר בין הכתב ל"מעריב" וכי עשה זאת מתוך תשוקה להעמיק את ההיכרות של הישראלים עם מרוקו ויהדות מרוקו, תחום הקרוב ללבו. שטרית ציין כי האדם היחיד שהוא מכיר ב"מעריב" הוא יואב צור, וכי הוא אינו מבקש ולא יבקש שום תגמול על כך. "הניסיון לקשור אותי כגורם בעל אינטרס מסחרי לעניין כתב החוץ במרוקו של העיתון מעריב הוא מקומם ולא צודק בעיני", אומר שטרית. מ"מעריב" נמסר כי שטרית אכן היה מי שהציע לעיתון את שירותי ניר, אך הודגש כי אין מדובר במינוי קבוע של כתב במדינה, וכי אם ניר יפרסם ידיעות, הוא יתוגמל כפרילנסר. עוד נמסר כי איש יחסי-הציבור שטרית לא דרש ולא יקבל מאום עבור הקשר שיצר בין הכתב לעיתון.
article 80: 
סכם את המאמר הבא במשפט אחד, בבקשה.
"יש לכם רעיון מעולה לסטארט-אפ וקשה לכם להמריא איתו? חלון הזדמנויות חדש נפתח ליזמים בישראל כאשר MassChallenge, מאיץ הסטארט-אפים (אקסלרייטור) הגדול בעולם, השיק את תוכניתו לשנת 2013", דיווח ב-14 בפברואר השנה עורך וכתב הטכנולוגיה של "ישראל היום" אילן גטניו בניוזלטר של עיתונו. הכתבה היא העתקה כמעט אחד לאחד של ההודעה לעיתונות של מאסצאלנג, נוהג תקשורתי נפסד אך נפוץ, והיא נחתמת בקריאה לפעולה: רישום לתחרות הסטראט-אפים באתר מאסצאלנג (באופן אירוני, זה התוכן היחיד בכתבה שלא הופיע בקומוניקט). אחד הסטארט-אפים שנרשמו לתחרות הוא אייצוזיו (iChoozU). לפי פרופיל הלינקדאין של גטניו, הוא הקים את אייצוזיו בינואר 2012 ומשמש סמנכ"ל התפעול שלו. ב"ישראל היום" הוא עורך התיירות והטכנולוגיה מאז יוני 2007, חודש לפני יציאת הגליון הראשון לאור. באמצע אפריל פירסם גטניו בעיתונו ידיעה קצרה, "ניידים בפקק", שבה הוא מציג את בעיית עומס התדרים הסלולריים: "התדרים המוקצים לסלולר ייסתמו, ובמקום זרימה של מידע נקבל פקקים, כמו בכבישי ישראל, ואף יותר מכך". גם הידיעה הזו מועתקת, הפעם בחציה בלבד, מקומוניקט. הקומוניקט, של חברת פלאפון, נשלח לקראת כנס שגטניו כלל אינו מזכיר; אחרי הכל, הוא פירסם את הידיעה חודשיים אחרי שהקומוניקט הופץ. לא ברור מדוע "ישראל היום" נותן במה לקומוניקט בן חודשיים עם הקשר עיתונאי רופף. כן ברור מה הקשר של הידיעה לעסקיו של גטניו. בתעודת הזהות של אייצוזיו באתר מאסצאלנג ובמצגת של המוצר עצמו (SmartTalk שמו) מצוין כי הסטארט-אפ עוסק ב"אופטימיזציה של שימוש קולי בזמן אוויר. [...] הימנעות משיחות שאי-אפשר להשלים כדי לפנות את הספקטרום לשיחות שאפשר להשלים". אחרי שנחשפו למידע המובא בכתבה זו, ערכו ב"ישראל היום" בירור עם גטניו, שהגיב נקודתית באומרו כי הסטארט-אפ שלו נרשם לתחרות מסצלנג "יותר מחודש לאחר הפרסום", ולכן "כיוון שבזמן הפרסום לא היה כל קשר, לא היה מקום לציין גילוי נאות". הוא הוסיף גם כי פרסום הידיעה פוגע בסיכוייו של הסטארט-אפ שלו משום שהוא חושף את התחרות למתחרים פוטנציאליים נוספים. "צריך אולי לשבח אותי", הוא חותם, וזאת משום ש"יש בי היושרה העיתונאית להביא את המידע לקוראים גם אם הוא עלול לפגוע בי". ייתכן, כמובן, שבשתי הדוגמאות האמורות, שממילא כמעט אין מאחוריהן עבודה עיתונאית ממשית, לא מסתתר אינטרס אישי ישיר של עורך הטכנולוגיה של "ישראל היום". אלא שזו, כמובן, אינה הנקודה. העסקתו של כתב ועורך העובד במקביל בתחום שהוא מכסה מנוגדת לתקנון האתיקה של מועצת העיתונות (סעיפים 15 ו-17), כמו גם לשכל הישר. האם ב"ישראל היום" חשים בנוח עם העובדה שהממונה הראשי על סיקור תחום הטכנולוגיה בעיתונם הוא גם שחקן פעיל בו? מ"ישראל היום" נמסר בתגובה לכתבה כי "גטניו ציין עוד כי הוא מכסה את תחום הטלקום יותר מ-15 שנה (מ-1995 בידיעות). מה שהוא עושה בזמנו הפנוי אינו מעניינו של איש, וכל רמיזה שהוא מקדם את ענייניו על גבי העיתון - היא שקר".
article 81: 
סכם את המאמר הבא במשפט אחד, בבקשה.
"תמונות כאלה עוד לא ראיתם", הבטיחו ב"ידיעות אחרונות" בימים שקדמו לפרסום מוסף יום העצמאות שלהם. היום המיוחל הגיע. העיניים רטטו למראה הכותרת "צה"ל מתחת למים" בשער הראשי של העיתון, שעוטר בתמונת צוללת ירקרקה בתוך מים כחולים בגוון עמוק. דפדוף בעקבות ההישג העיתונאי הוביל לשער המוסף, ששערו בישר בגאווה עצומה על "הצצה בלעדית, מעל ומתחת למים, לצוללות הקרב המתקדמות – התשובה הישראלית לפרויקט הגרעין האיראני". לכאורה – קפיצת מדרגה בלעדית של "ידיעות אחרונות" אל לב הקונסנזוס והיישר אל חיקו של היריב הממלכתי, בנימין נתניהו, שכתש את העיתון של המדינה כל הדרך לקדנציה נוספת לראשות הממשלה. העיתון-בריון, שהתפקע בתקופת הבחירות ממאמרי לעג לנאומי ההפחדה של נתניהו ושיגר אל מול בליסטראות התעמולה שלו פצצות מתקתקות בדמות חדרי מיון קורסים ושיעורי עוני נוסקים, מצמיד עתה לחי אל לחי אל אויבו המושבע ונושא את פניו לאיראן. בדובר צה"ל דאגו לארח בנדיבות את צלם המערכת, גדי קבלו, ולהציג בפניו את הסחורה מכל צדדיה, כפוף לצנזורה מסיבית של בטחון שדה של חיל הים. קבלו מצדו השקיע את עצמו עד צוואר במימי המפרץ ורשם כמה תמונות שעמיתיו למקצוע אולי היללו, אבל היו בסך-הכל צילומי אווירה פסטורליים, ללא בשורה או חידוש. אלה שימשו תפאורה לכיתובי תמונות פתטיים, שנראה כי עברו הגהה מוקפדת של משרד יחסי-הציבור המשומן של צה"ל. המלה "חשאי" חזרה על עצמה עד לזרא: "מעטה חשאיות", "שעוקבת אחריה בחשאיות", "פעולות מבצעיות חשאיות", "מוסמכים לבצע פשיטות חשאיות", "יוצאים למבצעים חשאיים". למעט התצלום המרכזי, המעניין כשלעצמו, של צוללת במים, כשסביבה שלושה צוללנים שכנראה היו במשימה חשאית תחת מעטה חשאיות, לא מילאה הכתבה את שהבטיחה – "הצצה נדירה לאנשי הדממה מתחת ומעל פני המים". התמונות שמתוך הצוללת (חיילים מול מסכי מחשב או מאחורי פריסקופ) לא חידשו, ואלו שהנציחו כלי שיט אחרים לא היו נדירות או בלעדיות. האייטם כולו התגלה כבעל תוכן דל, כללי מאוד ועמוס בקלישאות בטחוניות. החיוכים שנרשמו בלשכת מפקד חיל הים ביום רביעי בבוקר לא היו בזכות עוד לילה שקט בגבול הימי. זה כוחה של כתבת תדמית נוצצת, שעוטרה בטור בנאלי של הכתב הצבאי יוסי יהושוע. כותרת הטור, "המכה המנצחת", היתה עלה תאנה לתמונות בצבעים זוהרים, שהציגו את אנשי הצוללת בפנים מטושטשות, כמה לוחמי שייטת 13 בקנים שלופים ועוד חיילי יחידה השומרים על הנמלים בפוזות למצלמה. מתחת לתמונה של חיילי הקומנדו הימי נכתב שהם עוברים קורס של 84 שבועות. חבל שלעיתון צורף באותו יום רק דגל ישראל ולא גם מחשבון. זה היה עוזר לקוראים לגלות כמה זה לעזאזל 84 שבועות – שנה ושמונה חודשים. אבל בדובר צה"ל מעדיפים לנפח מספרים, וב"ידיעות" מצייתים. בפעם הבאה שמערכת עיתון מתמסרת ככה, כדאי להלעיט אותה עם "קורס שנמשך 588 ימים", או שמא 14,112 שעות. הטור של יהושוע הותאם היטב לדף המסרים של מערכת הביטחון. "בחיל הים מדברים במונחים של קפיצת מדרגה", "היכולות הכי מתקדמות בעולם", "גוברת החשיבות לחיזוק הזרוע הימית", "מכפילת כוח", כמה ציטוטים של האלוף ועוד קשקושים ממוחזרים על יכולת המכה השנייה. כתבת התדמית נמשכה בתצלום נדוש של ספינות טילים בהפלגה ושל ספינת משמר שמרימה שפריץ במים, במיוחד עבור הצלם. אולי כדי להצדיק את הכותרת "צלילת היכרות", נדפסה עוד תמונה נדושה של אנשי שייטת 13 וצוללנים מאחורי פריסקופ, שהקורא לא הרגיש בעקבותיה שזכה להיכרות משמעותית ומעניינת איתם. את כל המידע הזה, כולל תצלומי צוללות, סטי"לים וקומנדו בווריאציות דומות, אפשר למצוא בשיטוט בסיסי ברחבי הרשת. ההבטחות לקוראים על צלילה מרתקת ובלעדית התגלו כחומר גלם לכתבה בעלון למתגייס. הכתבה הזאת היא שיבוט של המוני כתבות דומות שגדשו עיתונים מאז קום המדינה. השבט, אז כהיום, אוכל פמפלטים פטריוטיים מסוגה כאילו היו ארוחת מלכים ולא ערימת קליפות חסרות ערך תזונתי. אלא שמפת הדרכים השתנתה. העיתון של המדינה נחשף יותר ויותר כמכונת מניפולציות משוכללת, המזכירה את התינוק המפלצתי שהולידה, "ישראל היום". בניגוד לתינוק השלדוני, שהוגבל מלידתו למספר נתון וידוע של מלים, ערכים ומושא סגידה, ושכתבות מסוג "צה"ל מתחת למים" הן רק עדות למערכת העיכול התקינה שלו, "ידיעות אחרונות" שולף תוצרים מהסוג הזה כאקט ציני של חנופה זולה להמון ולראשיו. לא רק צה"ל משכשך מתחת למים העכורים הללו, אלא גם מערכת היחסים ההולכת ומאבדת חמצן ואור בין התקשורת למערכות ההון-שלטון.
article 82: 
סכם את המאמר הבא במשפט אחד, בבקשה.
"ברשות השידור לא יהיה קוד אתי חדש, לפחות לא בעשור הקרוב", כך העריכה השבוע השופטת בדימוס בלהה כהנא, יו"ר ועדת האתיקה ברשות השידור. כהנא, שנשאה דברים במסגרת כנס הרדיו "FM+", שנערך במרכז הבינתחומי בהרצליה, סיפרה על נסיונה בראשות ועדת האתיקה ועל התסכול המצטבר שלה ושל חבריה לוועדה לנוכח התנהלות מליאת רשות השידור והנהלתה. כהנא הזכירה כי חבר סגל בית-הספר לתקשורת במרכז הבינתחומי, ד"ר יובל קרניאל, היה לפניה יו"ר ועדת האתיקה ברשות השידור. קרניאל עמל על כתיבת קוד אתי חדש שיחליף את קוד נקדי, אולם קוד זה נגנז בסופו של דבר. "קיבלתי את התפקיד הזה ועמלתי על קוד חדש", אמרה כהנא, והוסיפה כי לצערה, גם על הקוד הזה "נסתם הגולל". "צר לי להגיד", הוסיפה, "אבל כנראה שפשוט נוח בסיטואציות המתאימות לבוא ולהגיד, אנחנו מסתמכים על קוד נקדי, ובסיטואציות המתאימות להגיד, קוד נקדי מיושן, ואז לחיות בלי שום קוד". כהנא סיפרה כי במסגרת עבודתה של ועדת האתיקה שבראשותה הוחלט בשלב הראשון לעדכן את הסעיף בקוד האתי הנוגע להבעת עמדה אישית בשידור הציבור, שכן הקוד הנוכחי, שנוסח לראשונה לפני שנות דור, אוסר כל הבעת דעה אישית. כהנא קישרה זאת לתוכניתה של קרן נויבך, שסבלה בשנה האחרונה מהתנכלויות ההנהלה. "קרן נויבך מביעה דעות, היא באה עם אגנדה משלה", הסבירה כהנא. "אנחנו חשבנו שאין בזה פסול. מה שחשוב הוא שיהיה איזון ומגוון בשידור הציבורי. כמו שיש תוכנית של נויבך שמביעה אגנדות מסוימות, מאוד חשוב שבשעות שידור עם האזנה כל-כך גדולה יהיו תוכניות נוספות שאותן יגישו אנשים מרבדים אחרים של החברה, שיביעו אגנדות אחרות". כהנא טענה שהגנה בתוקף על התוכנית של קרן נויבך והביעה חשש לעתיד התוכנית. "אותה הגנה מסתיימת ביום שהקדנציה שלי תסתיים", אמרה ,"ומן הסתם היא תסתיים בקרוב. אחרי שתוקם הממשלה אני מניחה שהמליאה הזו תפורק ותבוא מליאה חדשה. תנו לי להניח שהתוכנית הזו לא תמשיך להתקיים". לדברי כהנא, היא נלחמה להמשך שידור תוכניתה של נויבך לא משום שהיתה לה היכרות מוקדמת עם השדרנית או קשרי חברות עימה. "אגיד לכם יותר מזה", אמרה כהנא, "התכנים שהיא משדרת בתוכנית אפילו מעצבנים אותי. הגישה הכלכלית שהיא מביאה, אני חושבת שהיא הרת אסון". אולם, לדברי כהנא, בדיוק משום כך נלחמה על זכות הקיום של התוכנית. "אני חושבת ששידור ציבורי חייב להיות שידור שיביא את קולות כל רובדי החברה, ולא דווקא אותם רובדי החברה שאני נמנית עימם או אותן תיאוריות ותפיסות עולם שאני מאמינה בהן", אמרה. "יש לנו שידור ציבורי אחד ואין לנו ברירה אלא להילחם כדי שהשידור הזה יאפשר ביטוי לכל רובדי החברה הישראלית", הוסיפה כהנא. "לשמאל, למדינת תל-אביב, למתנחלים, לערבים, לחרדים, לתושבי פריפריה. לשידור הציבורי תפקיד עצום. הוא צריך לבטא את כל התפיסות החברתיות, את כל הבעיות החברתיות, את כל הביקורת של מגזרים בחברה. הוא אמור לשמש כלב שמירה של הדמוקרטיה. אני חושבת שאם יש מקום שחובה שיישאר חזק, זה המקום הזה". אלא שחרף מאמציה, כהנא מוצאת מעט מקום לתקווה ביחס לרשות השידור. "כישלון רודף כישלון", הגדירה כהנא את התקבלות עבודת הוועדה לאתיקה בראשותה. "אף החלטה שלנו לא אומצה על-ידי המליאה. אף לא אחת. נפגשנו עשרות מפגשים, קיבלנו המון החלטות, אף החלטה של ועדת האתיקה לא התקבלה עד היום". לדבריה, עצם קיומה של ועדת האתיקה מוטל כיום בספק. "כל יום יש לי טלפונים וסמסים מחברים שדי מיואשים ואומרים לי, למה להמשיך? אף החלטה שלנו לא מאושרת על-ידי המליאה". לא רק עתיד ועדת האתיקה של רשות השידור מוטל בספק, טוענת כהנא, אלא גם עתיד חופש הביטוי בשידורי הרשות. "לתחושתי", אמרה כהנא לבאי הכנס, "היום כמעט שאין תוכניות שאנשים מביעים דעה אישית. מה שאני שומעת מעיתונאים שפונים אלי, ואני מאוד זהירה בלשוני, מאוד ברור מה אפשר להגיד ומה אי-אפשר להגיד בשידור הציבורי היום. אנשים מאוד-מאוד מפחדים. ויש אלי לא מעט פניות מהרבה אנשים. אף אחד לא מוכן להיחשף. אף אחד מהם לא מוכן לדבר. הם מאוד חוששים". ברשות השידור לא התייחסו לביקורת החריפה של נציגת הציבור הבכירה ביחס לסתימת פיות, סחבת מכוונת וסיכול עבודת ועדת האתיקה, אולם מסרו תגובה שלפיה אחרי שגנזה את עבודתן של שתי ועדות, מתכננת הנהלת הרשות לעדכן את הקוד בעצמה: "מתוך החשיבות שרואה יו"ר רשות השידור, ד"ר אמיר גילת, בגיבוש קוד אתי מעודכן, הוא ביקש את אישור המליאה להקים ועדה מייעצת שתסייע למליאה במשימה זו. הוועדה הורכבה גם ממומחים חיצוניים ומחברי מליאה. כל החברים ידעו כי הדיונים שהם מקיימים יביאו לגיבוש המלצות למליאה, שכן אישור הקוד האתי הוא בסמכות המליאה. לאחר כמה דיווחים מעמיקים וממצים, החליטה המליאה באופן דמוקרטי לחלוטין לדחות את ההמלצות, ואין לכך כל קשר עם הצורך בעדכון קוד נקדי. בימים אלה שוקדת הנהלת הרשות על עדכונו. מליאת הרשות הקצתה להנהלה 60 יום להשלמת העדכון". סרטון הווידיאו: יו"ר ועדת האתיקה ברשות השידור, השופטת (בדימוס) בלהה כהנא, נושאת דברים במסגרת כנס הרדיו "FM+", שנערך בבית-הספר לתקשורת של המרכז הבינתחומי בהרצליה. 5.3.13 (צילום פוינט 2 פוינט - וידיומית).
article 83: 
סכם את המאמר הבא במשפט אחד, בבקשה.
חול המועד. חצי המדינה בחו"ל, החצי שנשאר כאן משתדל להעביר את הזמן בנעימים עם המשפחה, בין האירועים הפסטיבליים ומזג האוויר הבלתי נסבל, רחוק ככל האפשר מהחדשות. הרייטינג של החדשות יורד, ואפילו ידיעות על סקנדל ריגול חדש באמריקה, ולהבדיל, על משא-ומתן עם סוריה ועם חמאס, לא מצליחות להטריד את המנוחה. זו כנראה הסיבה שסיפור תקשורתי אחד חמק מן העין ולא זכה לתשומת הלב הראויה. לא הסיפור של ריצרד קווסט, הכתב הכלכלי האקסצנטרי במיוחד של סי.אן.אן שנתפס בנסיבות תמוהות ביותר בסנטרל פארק, עירום ועמוס חפצי מין, והדבר היחיד שהוא יכול לומר להגנתו היה שהוא לא ידע שאסור להסתובב בחלק זה של הפארק בשעת לילה מאוחרת; אלא תחקיר של ה"ניו-יורק טיימס" שחקר ומצא שבמהלך "המלחמה על הטרור" גייס הפנטגון כמה מהפרשנים המובילים שמילאו את שידורי הרשתות הגדולות, נתן להם מיני צופרים כמו תדריכים אישיים, טיולים מסובסדים וגישה למסמכים מסווגים, כדי שהפרשנויות שלהם יהיו אוהדות יותר לממשל. אכן, סנסציה גדולה. פרשנים מובילים לענייני צבא, בדרך כלל כאלה שהתואר "בדימ" או "במיל" מלווה את שמם, זוכים לתדרוכים ולשיחות עם יודעי דבר, לגישה לחומרים מסווגים, ואחר-כך מתייצבים באולפנים וברמז של חיוך בקצות השפתיים מודיעים, שהם כרגע דיברו עם מי שצריך, והם יודעים שכך וכך, וכל מי שחושב אחרת, טועה, ומה שחמור מכך, מטעה ומוליך שולל. ומסקנתם הנחרצת היא, שבמצב הנוכחי, שלא הכל הכי-הכי, צריך לתקוף ולחסל ולהשמיד ולרוצץ בכל מחיר, לא להסס ולא לברבר. ובקיצור, תנו לצבא לנצח, בלי בג"ץ ובלי בצלם. ומוסיף ה"ניו-יורק טיימס" באותו "תחקיר מקיף": "כוונת הממשל היתה להפוך את הפרשנים הצבאים לסוסים טרויאניים – כלים שנועדו לעצב את כיסוי המלחמה בטרור בערוצי הטלוויזיה והרדיו". וגנרל אמריקאי בדימוס שעבד כפרשן ברשת פוקס הודה: "ממשל בוש נהג כאילו רצה לתקוע יד בגב שלנו כדי להזיז לנו את הפה". למען האמת, קשה לדעת מה מביך יותר, הסיפור עצמו או הרצינות התהומית שבה "חושף" העיתון המכובד את המציאות הזאת. וכי מה חשבו כל גופי התקשורת שגייסו את הגנרלים בדימוס לאולפניהם ולטוריהם? בזכות מה גייסו אותם, בזכות שפתם העשירה ועולם הדימויים המרשים שלהם? בזכות תפיסת עולם עצמאית המסוגלת לראות את התמונה כולה והיכולת להנהיר אותה לציבור? אילו הביאו, למשל, אשה, אזרחית, פרופסורית להיסטוריה שחקרה מלחמות ומשברים בינלאומיים, או חוקרת אסלאם, או מי שעוסקת בחקר דפוסי ההתנהגות של הציבור – גברים, נשים, ילדים – במצבי לחץ מתמשכים והשפעת הטרור על חיי משפחה וקהילה, האם היא היתה זוכה לאותה הילת סמכותיות שלה זוכה כל גנרל חמור סבר שמתהדר בדלות לשונו ועושה אותה לדגל שהוא מניף כנגד "אנשי הרוח החתרנים, הלא פטריוטים" למיניהם? הם הביאו את הגנרלים בדימוס הללו דווקא בגלל הגישה הישירה שהם נהנים ממנה – גם לאחר פרישתם – למקורות הכוח והידיעות. וכי מה חשבו, שהם ינצלו את המקורות הללו, שאך לפני זמן קצר היו עצם מעצמותיהם, וייצאו נגדם? מה, הם לא קוראים עיתונים ישראליים ולא צופים בחדשות מהארץ? העיתונות האמריקאית נחשבת, ולא בלי סיבה, לנושאת הדגל של העיתונות החופשית, העצמאית, שלא עושה חשבון. וודוורד וברנסטיין כבר אמרנו? אבל לא במה שנוגע ל"אינטרסים הלאומיים החשובים באמת". כבר נאמר ונכתב לא מעט על כך שאת כל הדיווחים על פיגועי 11 בספטמבר הצליחה התקשורת האמריקאית כולה, בלי יוצא מן הכלל, להעביר בלי לצלם ולו טיפת דם אחת או קצה אלונקה ועליה גופה שחולצה מבין ההריסות – אפילו מפוקסלת ומטושטשת כראוי כדי לשמור על כבוד המת. היא מיהרה להכתיר את כל הצעדים שננקטו לאחר הפיגועים בלא אבחנה בתואר "המלחמה בטרור", סיסמה שכבר בה טבועה השקפת עולם מגובשת מאוד, בלי לפצות פה ולצפצף. ונדמה שהיא אפילו לא זקוקה לתדריכים מיוחדים לשם כך. רק מאוחר יותר, הרבה יותר, החלה להציץ פנימה ולחקור – אולי בכל זאת לא הכל כפי שאומרים. ומרגע שהחלו העיתונים בכך, איש לא יכול עוד לעצור בעדם. ולראיה, הביקורת מקיר לקיר כמעט על המלחמה בעיראק (על עצם המלחמה ועל מהלכיה והתנהלותה), הדיווחים על המתרחש בכלא גואנטנמו, ופרס פוליצר שהוענק ל"וושינגטון פוסט" על סדרת כתבות על הטיפול הניתן לחיילים הפצועים בעיראק. רשת פוקס ועשרות ערוצי הרדיו הימניים הרפובליקאיים ממשיכים להניף ברמה את דגל הפטריוטיזם המזויף ולתקוף את כל האחרים, אבל כמה אפשר כבר להתרגש מהם? לכל היותר יאמרו שהם לא פטריוטים. וגם זה נשמע מוכר.
article 84: 
סכם את המאמר הבא במשפט אחד, בבקשה.
חברות שבשליטת נוחי דנקנר שינו באורח בולט את דפוסי הפרסום שלהן ב"מעריב" ובאתר nrg מאז מכר דנקנר את השליטה בעיתון ובאתר לשלמה בן-צבי. דנקנר, השולט בתאגיד אי.די.בי, נתון אמנם בקשיים פיננסיים המאיימים על המשך החזקתו בתאגיד, אולם נהנה עדיין משליטה בחברות בעלות תקציבי פרסום מהמשמעותיים במשק הישראלי. בתקופה שבה שלט תאגיד אי.די.בי ב"מעריב", נהנו העיתון והאתר מתקציבי פרסום של חברות שבשליטת התאגיד, ובהן שופרסל, סלקום, כלל-ביטוח וישראייר. אולם לאחר העברת השליטה ב"מעריב" לבן-צבי ולחברת אחוזת-הירש בע"מ, ירד היקף הפרסום של החברות הללו עד כמעט לאפס. על-פי הערכת גורמים בשוק התקשורת, "מעריב" איבד כתוצאה מהמהלך של אי.די.בי מיליוני שקלים בשנה. היקף הפרסום ב"מעריב" של חברת שופרסל לבדה עמד, על-פי הערכת הגורמים, על 5-4 מיליון שקל בשנה. באי.די.בי מכחישים בתגובה כי מתקיים חרם מודעות על העיתון שהיה בבעלותם, ומוסיפים כי מאז שהסתלק דנקנר מהעיתון פורסמו מודעות של חברות בקבוצה בלפחות 24 תאריכים שונים, עד ל-23 בינואר 2013. אלא שמאז שדנקנר הסתלק מ"מעריב" עברו כבר כ-100 ימים. כמו כן דוברת הקבוצה לא טענה לפרסומי מודעות כלשהן בפברואר. בדיקה של כל עמודי "מעריב" מאז יום ראשון ה-3 בפברואר 2013 ועד היום, ה-20 בחודש, מעלה כי הודפסה רק מודעה אחת של סלקום, ביום חמישי שעבר, על פני עמוד שלם בקונטרס החדשות. ב"מעריב" לא פורסמה כל מודעה לרשת שופרסל בתקופה זו. המודעה מטעם סלקום פורסמה בחמישי שעבר גם ב"ידיעות אחרונות", אולם נוסף לכך פורסמו בתקופה המקבילה מודעות לרשת שופרסל על פני עוד 13 עמודים שלמים של העיתון ומוספיו (לא כולל "כלכליסט"). ב"ישראל היום" לא פורסמה המודעה לסלקום, אולם בתקופה המקבילה פורסמו מודעות לשופרסל על פני 9 עמודים שלמים. אם אכן הוחלט באי.די.בי להפסיק לפרסם בקבוצת "מעריב", הדבר מעלה שאלות קשות על כשרות שיקול הדעת של הדירקטוריונים בחברות האם והבת של התאגיד - אם בהחלטה שלא לפרסם בעת הנוכחית, אם בהחלטה שכן לפרסם בעת השליטה ב"מעריב" ואם בשתי ההחלטות גם יחד. הנהלת שופרסל, כמו חברות אחרות, מחויבת לטובת החברה והמשקיעים ואינה אמורה לפעול על-פי שיקולים זרים. במקרה הנוכחי קשה להבין את התנהלות החברות, המנוגדת, לכאורה, להיגיון עסקי. אפשרות אחת היא שהפרסום ב"מעריב" בתקופה שבה היה בשליטת אי.די.בי ודנקנר לא היה מוצדק מבחינה עסקית ונבע מהבעלות על כלי התקשורת. אם כך הדבר, הרי שמדובר בדרך עקיפה להזרמת כספים לעיתון, מעבר להזרמת הכספים הישירה של התאגיד ל"מעריב". אם כך הדבר, הרי שמבחינת החברות המפרסמות עצמן, מסעות הפרסום בעבר היו בזבוז כספים שלא לצורך. אפשרות אחרת היא שהפרסום בעבר היה מוצדק, שכן "מעריב" ואתרו עדיין זוכים לחשיפה שאינה ניתנת לביטול, ועל כן הפסקת הפרסום בעיתון ובאתר מאז העברת הבעלות מנוגדת להיגיון עסקי ומונעת ממניעים זרים (החשיפה לעיתון ירדה מעט בסקר TGI האחרון, אך אתר nrg עלה לאחרונה בשיעור החשיפה שלו במידה משמעותית). מכל מקום, קשה להאמין שיד המקרה הביאה לשינוי. בעבר טען מו"ל "הארץ" עמוס שוקן כי חברות בשליטת תאגיד אי.די.בי ובנק הפועלים (בתקופה שהבנק נוהל על-ידי בן דודו של נוחי דנקנר, דני דנקנר) הטילו חרם מודעות על העיתון כנקמה על סיקור שלילי של עסקיהם. בדיקה שנערכה עבור אתר זה העלתה כי יש דברים בגו. חברת סלקום הכחישה בזמנו כל שיקול זר בהחלטותיה לפרסם או לא לפרסם ב"הארץ". ב"מעריב" סירבו להגיב. משופרסל נמסר: "לא הופסקה שום פעילות פרסומית במעריב ואין כל שינוי במדיניות הפרסום שלנו".
article 85: 
סכם את המאמר הבא במשפט אחד, בבקשה.
נולד ב-9 ביולי 1944 בחיפה, לשרגא ושושנה. בשנים 1950–1962 למד בבית-הספר הריאלי בעיר. בשנים 1954–1962 שירת בחיל המודיעין, וחזר לשרת בו בשנים 1967–1969. בשנים 1964–1967 למד לתואר ראשון בשפה ובספרות ערביות ובהיסטוריה של המזרח התיכון באוניברסיטה העברית בירושלים. בשנים 1971–1976 למד לתואר שני ושלישי במדעי המזרח ובלשנות באוניברסיטת ברקלי בקליפורניה. עבודת הדוקטורט שלו עסקה בניתוח סוציו-בלשני של הניב הערבי המדובר בעזה. בתקפות שהותו בארה"ב השתתף באופן קבוע בפאנל בתוכנית World Press ב-PBS (1971–1975). ב-1976 חזר ארצה והחל לערוך ולהגיש את "יומן השבוע" בקול-ישראל ולשמש קריין חדשות. ב-1980 התמנה ליועץ התקשורת הראשון בשגרירות ישראל בקהיר. כעבור שנה החל לעבוד בקול-ישראל ככתב ופרשן לענייני ערבים. ב-1991 עזב את הרדיו והצטרף לעיתון "חדשות", שם היה כתב ופרשן לענייני ערבים עד 1993. באותן שנים שימש באותו תפקיד גם בערוץ 2 הנסיוני, שם גם הגיש את מהדורת החדשות "שמונה בערב". באותה תקופה היה גם יועצו של הנשיא עזר ויצמן, עד שהצטרף ב-1993 לחברת החדשות של ערוץ 2, שזה עתה הוקמה. בשנים 1993–2001 עבד בחברת החדשות כפרשן וכתב לענייני ערבים, ואחר-כך כתב, ערך והגיש במהדורת שישי של חדשות ערוץ 2, "אולפן שישי". ב-2008 עזב את משרת המגיש ועבר לדווח מוושינגטון. בעבודתו העיתונאית עוסק בעיקר בעולם הערבי. בין היתר סיקר ופירש את תהליך השלום עם מצרים, תהליך השלום עם ירדן, המגעים השונים עם הפלסטינים, מלחמת המפרץ ומלחמות לבנון הראשונה והשנייה. ריאיין מנהיגים ערבים שונים, וביניהם נשיאי מצרים סאדאת ומובראכ, מלך ירדן חוסיין ויו"ר הרשות הפלסטינית יאסר ערפאת. ב-4 בנובמבר 1995 דיווח משערי בית-החולים שאליו הובא ראש הממשלה יצחק רבין לאחר שנורה בידי מתנקש. לאחר שבישר על כך שרבין נפטר, אמר: "הרבה שנים אני במקצוע הזה, התקשורת, מעולם לא תיארתי לעצמי שאני אהיה זה שאבשר על כך". ב-2007 אמר העיתונאי נחום ברנע על רגע זה: "אהרן ברנע בכה, ועשה את ערוץ 2 לערוץ המוביל במדינה". ואכן, מנקודת זמן זו נטלו חדשות ערוץ 2 את ההובלה בסקרי הפופולריות מחדשות הערוץ הראשון. לימד לשון ערבית באוניברסיטת תל-אביב ולשון ערבית ועברית באוניברסיטה של קליפורניה. לימד גם בבית-הספר לתקשורת ועיתונות כותרת. גרוש ואב לשני ילדים, רעות ואור. "ללכת שבי", עם עמליה-ארגמן ברנע, מפגש עם צלאח תעאמרי, בכיר שבויי אש"ף שנתפס בידי ישראל במלחמת לבנון הראשונה, ואשתו דינה, מי שהיתה אשתו הראשונה של המלך חוסיין. הוצאת ידיעות-אחרונות, 1976. הספר תורגם לאנגלית וגרמנית ויצא לאור בניו-יורק, לונדון וגרמניה. כמו כן תורגם לערבית בישראל.
article 86: 
סכם את המאמר הבא במשפט אחד, בבקשה.
אנשים בכירים בליכוד, המתנגדים לתוכנית ההינתקות של אריאל שרון, תהו בשבועיים האחרונים עד כמה היתה התקשורת הישראלית ממררת את חייו לו, בנסיבות הקיימות, היה מחליט לא על נסיגה מרצועת עזה אלא על סיפוח מעלה-אדומים. רצו לומר, התקשורת מתעלמת מעננת החשדות הפליליים המרחפת מעל ראשו של שרון, ואינה כופרת בסמכותו המוסרית לקבל במצב זה הכרעות לאומיות גורליות, ובכך מוכיחה את הטענה ש"התקשורת שמאלנית" ומוטה בדיווחיה ובעמדותיה. התהייה במקומה ואין עליה תשובה משכנעת. העיתונות, מודפסת ואלקטרונית, עברה לסדר-היום על ההמלצה החמורה של פרקליטת המדינה להעמיד את שרון לדין על עבירות שוחד והפרת אמונים בגין המעורבות המיוחסת לו בעסקיו של הקבלן דוד אפל. היא אמנם דיווחה בהבלטה על טיוטת כתב-האישום שניסחה ארבל ועל ההתפתחויות שנבעו מכך, אבל את תפקידה השני - לגרות את הציבור לחשיבה, להציב לפניו דגם של התנהגות נאותה המצופה מראש הממשלה - היא הזניחה לחלוטין. העיתונאים, ברובם, נסחפו במהלך המדיני שחולל שרון, ובספין התקשורתי שיצרו עוזריו, והשכיחו את ממצאיה של חקירת המשטרה ואת המסקנה שהסיקה ממנה פרקליטת המדינה - שיש להעמיד את ראש הממשלה לדין. העיתונות התמסרה בקלות לטיעון שכל עוד לא הכריע היועץ המשפטי לממשלה בתיק, רשאי שרון להוסיף ולנהל את ענייני המדינה ללא מגבלה, ושכך ראוי לנהוג גם נוכח התיקים הנוספים הממתינים לו מעבר לפינה. זו עמדה נכונה במישור הפורמלי, אבל האם כך היתה התקשורת נוהגת לו שרון היה מחליט, בתקופה זו, על סיפוח שטחים? האם העיתונות, ברובה, לא היתה מרעישה שמים וארץ בנימוק שראש הממשלה איבד את מעמדו המוסרי לקבל החלטות הרות תוצאות, כל עוד לא בוררו עד תום החשדות והאישומים התלויים נגדו? גם האופן שבו סיקרה התקשורת בשבועיים האחרונים את מהלכיו של ראש הממשלה, החל מביקורו בוושינגטון, שבו החליף מכתבים והצהרות עם הנשיא בוש על תוכנית ההינתקות ומשמעותה, דרך צעדיו הפוליטיים להשגת רוב בממשלה, ועד למערכה שניהל למען תתקבל עמדתו במשאל - יצר עילה לטענה על הטיה, גם אם בלתי מודעת. התקשורת חיבקה את שרון על תוכנית ההינתקות, לא הציגה מספיק את פרצותיה וחולשותיה, ותארה במונחים של הישג מופלג את סיכומיו עם הנשיא בוש. אין הסבר להיסחפותם של רוב העיתונאים אחר תוכנית ההינתקות לבד מהטייתם האידיאולוגית. בכך שיחקה העיתונות לידיהם של מבקריה, הטוענים שהיא "שמאלנית" ושעמדותיה האידיאולוגיות קובעות את גישתה המקצועית. זהו הגיליון ה-50 של "העין השביעית". בינואר 96’, בגיליון הראשון, הבענו תקווה שכתב-העת יהיה מקום מפגש מעניין בין עיתונאים לבין עצמם ובינם לבין מושאי סיקורם. המאמץ הזה יימשך גם להבא. גיליון 50, מאי 2004
article 87: 
סכם את המאמר הבא במשפט אחד, בבקשה.
העיתונאית ליטל שמש, מגישה בערוץ 14, קיבלה 10,000 שקל כדי להצטלם לסרטונים של משרד ההסברה בראשות גלית דיסטל-אטבריאן. הסרטונים הופקו לקראת קיץ 2023 והיו מהיוזמות הלא-רבות שהמשרד הכושל הצליח לממש בזמן הקצר שבו עמדה בראשו דיסטל-אטבריאן: שני מונולוגים קצרים בשפה האנגלית שבאחד מהם נזפה שמש בעיתונות הזרה בעקבות מקרים של סיקור מעוות של מתקפות טרור פלסטיניות, ובאחר מתחה ביקורת על המוזיקאי רוגר ווטרס. במשרד ההסברה סירבו עד כה למסור כמה כסף קיבלה שמש עבור השתתפותה בסרטונים. הסכום נחשף כעת בזכות עתירה מינהלית שהגישה עמותת "הצלחה" נגד משרד ראש הממשלה והשרה לשעבר, לאחר שלא השיבו לבקשת חופש מידע ובכך עברו על הוראות חוק חופש המידע. המסמכים שנמסרו בעקבות העתירה כוללים את יומני הפגישות של השרה לשעבר ונתונים לגבי התקשרויות שערך המשרד עם גורמים חיצוניים. עולה מהם שדיסטל-אטבריאן שכרה את שמש בלי לערוך מכרז, ימים אחדים לאחר שקיימה עמה פגישה אישית. האפקט התקשורתי של הסרטונים לא היה בהכרח המסר ההסברתי: הוא עורר עיסוק ביקורתי בנכונות של עיתונאית להפר כללי אתיקה בסיסיים ולהפוך לפרזנטורית של משרד ממשלתי. בטור שפורסם באתרים "העין השביעית" ו"המקום הכי חם בגיהנום" הזכירה גלית הראלי את עברן המשותף של שמש ודיסטל-אטבריאן כמי שעבדו שכם אל שכם בערוץ 14 (בתקופה שבה כונה "ערוץ 20"), וציטטה רצף של סופרלטיבים הדדיים שהמטירו זו על זו במשדר שהגישו יחד: דיסטל-אטבריאן כינתה את שמש "יאחתי" (אחותי), ושמש בתגובה אמרה שהיא "מעריצה" ו"מעריכה" את שותפתה להנחיה, שהיא "אחת המבריקות, המוכשרות". "התחושות הדדיות", סיכמה דיסטל-אטבריאן. משרד ההסברה היה אחד משורה של לקוחות שרכשו את שירותיה של ליטל שמש בשנים האחרונות. ב"מקום הכי חם בגיהנום" הובאה רשימה של גופים ששילמו לעיתונאית ערוץ 14 עבור הנחיית אירועים, בהם כמה וכמה גופים ממשלתיים: משרד החינוך, משרד העלייה והקליטה, משרד התרבות, משטרת ישראל וצה"ל. התופעה של עיתונאים שמקבלים כסף עבור הנחיית טקסים ואירועים אינה חדשה, והיא נפוצה גם אצל גופי תקשורת ותיקים ומבוססים הרבה יותר מערוץ 14 – כולל חדשות 12, גוף החדשות החזק והמשפיע במדינה. במשך שנים, עיתונאים מוכרים אף קיבלו כסף כדי לשדר תעמולה ממשלתית סמויה שהוצגה כתוכן טלוויזיוני רגיל, ולעתים אף הוכרה כ"סוגה עילית" במסגרת מחויבויות התוכן של גופי השידור. תופעה זו נפסקה כמעט לגמרי בעקבות עתירה לבג"ץ שהתבססה על סדרת חשיפות של "העין השביעית". ליטל שמש היתה מוכנה לקחת צעד נוסף קדימה ולמכור את שמה, קולה ופרצופה עבור תשדירים רשמיים של גוף ממשלתי – ובלי להעמיד פנים שמדובר בתוכן עיתונאי. על רקע זה עולה שאלה מתבקשת: האם עיתונאית שמחלטרת בתעמולה ממשלתית היא הדמות המתאימה ביותר למתיחת ביקורת על הסטנדרטים המקצועיים של העיתונות הזרה, כפי שעשתה שמש באחד הסרטונים? שמש בחרה לא להשיב לשאלה הזאת או להתייחס בדרך כלשהי להתקשרות עם משרד ההסברה. "אתה מכיר מגיש בישראל שלא מנחה טקסים? כי אני לא", מסרה בתגובה לפניית "העין השביעית". השרה לשעבר דיסטל-אטבריאן, שמכהנת כיום כחברת-כנסת מטעם הליכוד, ביקשה להדגיש בשיחה עמה שהיא לא חברה אישית של שמש. "אנחנו מעולם לא הרמנו טלפון של מה-מי-מו ומה שלומך. מעולם", אמרה דיסטל-אטבריאן בשיחה עם "העין השביעית". "ליטל יש לה אנגלית מצוינת, יש לה נראות מצוינת, היא מעבירה מסרים יפהפה. והיא גם מקצועית". הח"כית הוסיפה שאינה זוכרת שאי פעם הגישה תוכנית משותפת עם שמש, וציינה שהתכוונה גם לשכור את שירותיה של במאית "שמאלנית", כהגדרתה, שעבדה איתה בעבר בתאגיד השידור הישראלי – התקשרות שאכן מופיעה במסמכי המשרד, אך בסופו של דבר לא יצאה לפועל עקב סגירתו בטרם עת. לדברי דיסטל-אטבריאן, היא בחרה בשמש כפרזנטורית משום שהייעוץ המשפטי לא אישר לה להופיע בסרטונים בעצמה. "היועצת המשפטית לא אישרה לי לעשות הסברה", היא טוענת. "היא לא אישרה לי לעמוד מול מצלמה ולדבר הסברה, ואני רציתי לעשות את זה. זה הסיפור. אבל זה סיפור שלא תיגעו בו. וזה פאקינג סיפור – איפה המשילות". על בסיס הכללים שחלים על שרים, ברור למה לא הרשו לך – כי זה פרסום עצמי. זה לקחת כסף ציבורי ולהקצות אותו לפרסום עצמי של פוליטיקאי, שמרוויח מזה גם באופן אישי. "אני יכולה להבין כששרת תחבורה (מירי רגב; א"ב) רוצה לעמוד מול מצלמה ולדבר על רפורמות התחבורה. אבל הסברה היא התוכן, זה שונה פה". בתור מומחית הסברה את אמורה לדעת שכשמסר מגיע מנציג רשמי של ממשלה, זה הרבה פחות אפקטיבי מאשר כשמגיע אדם פרטי, או איש מקצוע לא פוליטי, ומשמיע את אותו מסר בדיוק. "האמת שזה לא נכון, כי היתה פעם אחת שכן אישרו לי את זה, וזה עורר הרבה יותר הדים, וזה הקפיץ את ה-BDS. מה שליטל שמש עשתה היה כמו פוּק בשלולית – לא עבד". 34246-10-23 בנתונים המלאים שנמסרו לעמותת "הצלחה" ניתן לעיין כאן
article 88: 
סכם את המאמר הבא במשפט אחד, בבקשה.
זעם בתאגיד של עידן עופר, כיל, בעקבות ביטול השתתפותו של הסמנכ"ל הבכיר בפאנל יזמי אקלים, בכנס השנתי של המכון הישראלי לדמוקרטיה. בכיל טוענים שהמהלך אינו דמוקרטי ומהווה לא פחות מ"סתימת פיות". כנס "אלי הורביץ לכלכלה וחברה" שהתקיים בשבוע שבעבר נמשך כיומיים ואירח נבחרי ציבורי שונים, בהן השרה להגנת הסביבה תמר זנדברג (מרצ) ושרת האנרגיה קארין אלהרר (יש עתיד). המכון תכנן לשבץ את נציג החברה, הסמנכ"ל הבכיר נעם גולדשטיין, במושב סביבתי שבו משתתפות השרות, בפאנל לצד חברות שעוסקות באנרגיה מתחדשת והפחתת פליטות שעוסק ביזמות אקלים. אלא שאחרי הפרסום ב"שקוף", המכון חזר בו מהשיבוץ, יממה בלבד לפני יריית הפתיחה.  מעבר לאירוניה שבשיבוץ חברה מזהמת בשורה אחת עם חברות שכל יעודן הוא מיזמי אקלים, בכיל תכננו בפאנל להכשיר את פרויקט "סדום הירוקה", ולהציג אותו כפרויקט חיובי שהמפעל מקדם. המכתב ששלחו בכיל למכון הישראלי לדמוקרטיה, והגיע לידי "שקוף", חושף את תוכן הדברים המתוכננים: "השתתפותו (של גולדשטיין. י"ג) בפאנל העוסק ביזמות אקלים בשטח עולה בקנה אחד עם מעורבותו באחד מפרויקטי האנרגיה הירוקה הגדולים בארץ אם לא הגדול בהם", כתבו במכתב. "הפרויקט עתיר משאבים וזוכה להתעניינות חיובית מגורמי מקצוע וממשלות ברחבי העולם". אלא שתחקיר "שקוף" חשף כי המתווה הנוכחי של "סדום הירוקה" עלול לפגוע בסביבה באופן בלתי הפיך, וכן עלול לשמש פלטפורמה להפרת הסכמים מול המדינה בשווי מיליארדי שקלים.  למרות מאמצי כיל, המכון ביטל את השתתפות הסמנכ"ל. השינוי התקבל בכעס רב בחברה המזהמת: במכתב שהופנה גם למשרד להגנת הסביבה כתבו למכון כי הסיבה לביטול – חוסר תמיכת המשרד להגנת הסביבה בפרויקט "סדום הירוקה" – "תמוהה": "מתבקש לשאול האם המשרד להגנת הסביבה תומך בכל הפרויקטים של כל החברות המשתתפות בכנס?"  עוד הוסיפו כי "לצערנו, כשהדרה שכזו מגיעה מגוף שכולל את המילה דמוקרטיה בשמו שלו, האכזבה אף גבוהה יותר". בכיל סיימו את המכתב בטענות שהחברה היא המעסיק הגדול בנגב, "ובעצם הסתייגותכם מנציג החברה, למעשה הפכתם את אלפי עובדי החברה ללא לגיטימיים בעיניכם". המכתב מוען בין היתר גם ליושבי הראש של הכנס, פרופ קרנית פלוג ופרופ יוגין קנדל ולמנהלת הכנס, דפנה ניצן. זו האחרונה עבדה במשך כשני עשורים בהתאחדות התעשיינים, שם הכירו היטב את גולדשטיין, שכיהן בעבר בתפקידים שונים בהתאחדות. לפני כשש שנים ניצן הצטרפה למכון הישראלי לדמוקרטיה ובמכון מתגאים שהיא מובילה מטעמם ויחד עם הממשלה את פרויקט ההיערכות למשבר האקלים.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום לפני כשבועיים, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  מהמכון הישראלי לדמוקרטיה נמסר בתגובה: "ההתקפה האישית היא מכוערת ואינה מכבדת את תומכי שקוף. הטענות שעולות בכתבה הן מופרכות מיסודן, ואין ולא הייתה היכרות ארוכת שנים. "מזה כשש שנים דפנה אבירם ניצן משמשת כמנהלת מרכז ממשל וכלכלה במכון, אשר במסגרתו יזמה וקידמה את פרויקט ההיערכות למשבר האקלים, במטרה לגבש חזון למעבר לכלכלה דלת זיהום ומשגשגת עד 2050, תוך שיתוף פעולה רב-מגזרי וחוצה משרדים. הפרויקט, כמו כל תוצרי המכון, מבוסס על מחקר מהימן, עצמאי ומבוסס נתונים. כל ניסיון להציג אחרת את הדברים – הינו הכפשה ותו לא". 
article 89: 
סכם את המאמר הבא במשפט אחד, בבקשה.
ארגון "פרטיות ישראל" הגיש למפלגת "יש עתיד" דרישה רשמית כי יחדול מאיסוף מידע על בוחרים ללא הסכמתם ואף ימחוק כל מידע שנאסף בדרך זו. את הדרישה העלו בארגון לאחר שחשפנו ב"שקוף" כי המפלגה הציבה למועמדים בקלפיות בתל אביב תנאי לקבלתם לעבודה, לפיו עליהם לשלוח את פרטיהם של 10 מצביעים פוטנציאליים. הם נדרשו לשלוח שמות מלאים, טלפונים, כתובות ותעודות זהות. איסוף כזה אינו חוקי – בשבוע שעבר הרשות להגנת הפרטיות הבהירה למפלגות כי הזנת פרטים של אזרחים ללא הסכמתם, בייחוד אודות תמיכה במפלגה כזו או אחרת, מהווה הפרה של החוק להגנת הפרטיות. ״מפלגות רבות בתקופת הבחירות הנוכחית נוהרות למידע על מצביעים ומבקשות לסמן כמה שיותר בוחרים פוטנציאליים כתומכיהן", אמרה עו״ד נעמה מטרסו קרפל, מנכ״לית "פרטיות ישראל".  "טוב ייעשו המפלגות אם יפעלו לקבלת הסכמה חופשית ומדעת מבעלי המידע, ולא יעודדו פעילים למסור מידע על קרובים. אנחנו קוראים לציבור הרחב להיות ערניים יותר לנושא של איסוף מידע על עמדות פוליטיות, ולא למסור מידע על חברים או קרובים, ללא שאלו הסכימו לכך, תוך שהם מבינים את ההשלכות של מסירת המידע״. במסרון ששלחו נציגי המפלגה לכ-200 מועמדים לעבודה בקלפיות צורף טופס למילוי פרטיהם האישיים של כ-10 אנשים נוספים – ללא חובת אישורם או ידיעתם. בהודעה הובטח כי הפרטים לא יועברו למפלגה אלא לצורך "שיחות המרצה ביום הבחירות". הבקשה חריגה בייחוד משום שלא מדובר בעבודת שטח בקמפיין "יש עתיד" אלא בהשגחה על טוהר הבחירות. הנרשמים פועלים בקלפיות על מנת לוודא שההליך מתבצע כראוי וכי אין הטיה בספירת הקולות. "יש עתיד" מצטרפת למפלגות כמו "ימינה" ו"הליכוד" שנכנסו למירוץ לאיסוף פרטיהם של תומכים ותומכות פוטנציאליים. הנזק הטמון באיסוף כזה כבר נחשף: לפני כשנה דלף לרשת פרטיהם של כ-6.5 מיליון בעלי זכות בחירה – יחד עם כתובתם, מספר הטלפון שלהם, כתובת הדוא"ל ומקום הצבעתם.  יתרה מזאת, המידע שדלף כלל פירוט אודות מצבו האישי והרפואי של אדם המעוניין בהסעה אל הקלפי. נראה שאין מניעה שזה יקרה שוב – גם לקראת הבחירות הקרובות בסיעת "ימינה" מתכננים לאפשר לסמן באפליקציית אלקטור אם אדם צריך הנגשה ואילו בסיעת "הליכוד" פתחו את השערים למידע לכל דורש. כעת גם "יש עתיד" אוספת מידע על אזרחים ללא הסכמתם המפורשת. מהמפלגה נמסר: "יש עתיד נוהגת רק על פי הקבוע בחוק". (איך זה משפיע עליך) יכול להיות שחברה רחוקה שלך רוצה לעבוד בקלפי ותיתן את הפרטים שלך בתמורה. אולי היא אפילו תשאל אותך לפני – אבל לא בטוח שתדעי מה המשמעות. מכאן, מספר הטלפון שלך הכתובת והנטיה הפוליטית יכולים להגיע לידיים זרות ואף להתפרסם ברבים ולשמש גורמים בעלי אינטרסים. (מה עושים כדי שיתוקן) שלחו למפלגות מייל עם בקשה לדעת איזה מידע הן מחזיקות אודותיכם – הן מחויבות לענות על פי "זכות העיון". תוכלו לעשות זאת בקלות באמצעות הטפסים לדוגמה שנמצאים כאן ורשימת כתובות המייל של נציגי המפלגות – בקישור הזה. יחד נוכל לאותת להם שהנושא חשוב לאזרחים ואזרחיות רבים, שמעוניינים לדעת איזה מידע נאסף עליהם. 
article 90: 
סכם את המאמר הבא במשפט אחד, בבקשה.
רשות השידור במתכונתה הקיימת היא ארגון בלתי ניתן לניהול תקין. לאורך השנים נערמו בה עיוותים ועקמומיות והשתרשו מושגים בוטים של חוסר תקינות, עד שהיתה לארגון שאין עוד דרך לשנותו. אלו הן עובדות שרק היכולת להכיר בקיומן עשויה לספק קצה חוט לתוכניות מרחיקות הלכת לספק למדינת ישראל הדמוקרטית רדיו וטלוויזיה ציבוריים איכותיים ונקיים ללא רבב. איך בכל זאת ניתן לשמור על הארגון הזה, אפילו במצבו הבלתי נסבל הנוכחי? התשובה צריכה להיות: אנשי המקצוע. לפחות בתחום הזה, המקצועי, ידעו שם לשמור על רמה סבירה. סבירה, לא יותר. אלא שכאן מסתיימת לה הדרך. אני קורא באדיקות את פרטי ההתכתשות המשפטית בין אגודת העיתונאים בתל-אביב לבין האנשים שהם הדרג המנהל, נותן הטון, המנווט, ברשות השידור. עוקב - ומתקרב בצעדי ענק לתחושה של "הרמת ידיים". התפתח שם קרב עקוב מדם ממש על "שמם הטוב" של עיתונאים כמו זליג רבינוביץ, יוני בן-מנחם ומשה נסטלבאום. סוללת עורכי-הדין שמייצגים אותם (אגב, כמה זה עולה? ומי המממן?) מציפה את בית-המשפט בהצהרות, כתבי הגנה, כתבי אישום, שאלות, תשובות, בקיצור מיליוני מלים וטונות של נייר. רק מהניירת וממעגל המשתתפים במחזה המביש הזה האזרח עוד עלול להשתכנע שהמדובר באושיות ניהול והנהגה מקצועית. אנשים שבלעדיהם המעט שעוד נשאר יקרוס ויתמוטט. האזרח המבולבל קורא את כתבי זליג, יוני ומשה וחושב לעצמו, אלה הם שומרי הסף שלי בשידור שאני הבעלים שלו - השידור הציבורי. אלה האנשים שמופקדים על החובה לדווח דיווחי אמת. אלה בעלי הסמכות להתייצב מול אנשי המקצוע ולתבוע מהם יושר והגינות. אלה האנשים שכל מרצם מוקדש לעבודה המקצועית בתחומי הרדיו והטלוויזיה. אנשי מקצוע מהמעלה הראשונה שאין שום גורם בעולם שיפר את חלוקת הקשב שלהם (אמנע מהערות על רמת הנאמר שם בניירות. אמנע מנקיטת עמדה על רמת הארגומנטציה של האנשים הללו). אלא אם... אלא אם כל פרטי הפרטים, כל העובדות, כל המסמכים, שאגודת העיתונאים התל-אביבית מניחה בפני בית-המשפט הם שקריים, מעוותים, לא היו ולא נבראו ומפתחים תשתית נוראה ומסוכנת של עוולה. יכול להיות ש"נטפלים" אל האנשים הללו? אם כך הם פני הדברים, נירתם כולנו לעמוד כחומה בצורה כדי להחזיר לזליג, יוני ומשה את היכולת להתמקד בעבודתם המקצועית הכה חשובה. יש שם מישהו שמסוגל לעשות סוף לסאגה הזו? מנשה רז היה עיתונאי בכיר ברשות השידור
article 91: 
סכם את המאמר הבא במשפט אחד, בבקשה.
זה תקופה ארוכה שהתקשורת הישראלית משתנה. גופים חדשים רבים התווספו לתחום התקשורתי, שהלך והתמסחר. יחד עם ריבוי הגופים – רבו גם האינטרסים. "העין השביעית" מגיש לקוראיו תרשים זה כדי שישמש מפה לארץ הלא־מספיק ידועה עדיין של התקשורת במדינת ישראל. התרשים מאפשר לזהות את הבעלויות הצולבות של בעלי הון על כלי תקשורת בארץ ובעולם, את האינטרסים הצולבים של בעלי הון המחזיקים בגופי תקשורת מחד ובחברות מסחריות מאידך, ואת הריכוזיות השולטת בשוק התקשורת – כמו גם במשק הישראלי כולו. שלל הצורות והקווים שיוצרים את התרשים אינם באים לבקר, או אפילו לפרש, את התקשורת הישראלית, אלא לשמש כלי עזר לכל אחד מצרכניה כדי שיוכל ליצור לעצמו תמונת מצב מושכלת על המתרחש בה, להביט בה בצורה שקופה יותר, אמיתית יותר. להורדת המפה כקובץ PDF / להורדת המפה כקובץ JPG גיליון 65, נובמבר 2006
article 92: 
סכם את המאמר הבא במשפט אחד, בבקשה.
דובר צה"ל דניאל הגרי קיים הבוקר תדרוך לתקשורת, בו התייחס באופן מפורט ונרחב לפיצוץ הקטלני בבית החולים בעזה שאירע אמש בסביבות השעה 18:00. הדובר הציג במהלך התדרוך, שהתקיים באנגלית וכלל שאלות, פרטים שונים מתוך הבדיקות שבוצעו על ידי צה"ל בקשר לסיבות שהובילו לפיצוץ עתיר הנפגעים. הדובר הקריא בתרגום לאנגלית מתוך תמלול ההקלטה וכן הראה מפה של שיגורים כושלים של החמאס והגיהאד האיסלאמי שאירעו מאז תחילת המלחמה. במהלך התדרוך נשאל דובר צה"ל על ידי נציגי התקשורת הזרה האם יאפשרו כניסת עיתונאים לעזה (בפרט בהקשר של אירוע הפיצוץ בבית החולים) ומסר כי כרגע ישנם, ככל הידוע, מספר עיתונאים ברצועה. עוד אמר כי החמאס סגר את האיזור ואינו מאפשר גישה, אך הציע לתקשורת הזרה להגיע לאיזור ולאסוף ראיות בשטח בקשר לסיבת הפיצוץ. לשאלת "העין השביעית" נמסר כי לא תתאפשר בשלב זה כניסת עיתונאים זרים או ישראלים לרצועה, מהצד הישראלי – גם אם יבקשו לעשות זאת על אחריותם. בסמוך להצהרת הדובר, לתדרוך שמסר ולשאלות שנשאלו, הופצו לכתבים חומרים שונים הנוגעים לאירוע ולבחינתו. כך למשל נשלחו לעיתונאים תמלול הצהרת הדובר, תמלול והקלטת השיחה שיורטה ועסקה בשיגור הכושל שביצע ארגון הטרור הגיהאד האיסלאמי על בית החולים. עוד צורפו סיכום של ניתוח ויזואלי של תחקיר חיל האוויר ותצלום מתוך מערכת זיהוי השיגורים הצה"לית. עם זאת, מסמך התחקיר הצה"לי עצמו או חלקים ממנו, לא נמסרו ולשאלת "העין השביעית" הובהר כי לא יימסר. "כלי תקשורת רבים דיווחו מיד את הטענות חסרות הבסיס של ארגון הטרור חמאס. אלו היו שקרים שהוא הפיץ", מסר הדובר, "ארצה להבהיר: זה בלתי אפשרי לדעת מהר כל כך מה קרה, כפי שחמאס טענו שידעו. זה היה צריך להיות דגל אדום ראשוני בשבילכם". כלי תקשורת רבים אכן מיהרו לדווח על טענות החמאס, ונקלעו למבוכה בעקבות טענות צה"ל. כך למשל ה"ניו יורק טיימס" דיווח בבוקר כי "תקיפה ישראלית של בית חולים הרגה מאות, לטענת הפלסטינים". בצהריים דיווח כי "הישראלים והפלסטינים מאשימים זה את זה בפיצוץ בבית החולים" ובהמשך דיווח על "מאות הרוגים בפיצוץ בבית החולים" וכי "אף אחת מטענות הצדדים לא ניתנת לאימות מיידי בשלב זה". עוד קודם לפיצוץ בבית החולים התגלעה מחלוקת סביב פיצוץ ברחוב סלאח א-דין, אחד מנתיבי הפינוי של תושבים עזתים לדרום הרצועה. בעוד בחמאס האשימו את ישראל בהפצצת שיירה אזרחית וטענו ל-70 הרוגים, גולשים שניתחו את צילום התקרית קבעו כי מדובר בפצצה שהוטמנה בקרקע, ככל הנראה על-ידי חמאס המעוניין למנוע את הפינוי. במקרה זה, העימות התרחש ברשתות החברתיות, שכן התקשורת הישראלית, וככל הנראה גם הגורמים הרשמיים, לא התייחסו לאירוע בהרחבה – או בכלל. 
article 93: 
סכם את המאמר הבא במשפט אחד, בבקשה.
בשבוע שעבר התפרסם באתר ynet ראיון שערך בוושינגטון הכתב הבכיר אטילה שומפלבי עם אשת העסקים קרלי פיורינה, לשעבר מנכ"ל חברת הענק HP. הראיון פורסם במדור הכלכלה של ynet ונראה כתוכן מערכתי לכל דבר, אך בפועל נעשה בעקבות יוזמה של מחלקת השיווק במרכז ללימודים אקדמיים ותוך שיתוף פעולה עימה. על אף שהראיון עוסק בקריירה ועסקים, מי שהוטס לוושינגטון וביצע אותו אינו כתב חינוך או כלכלה, אלא כתב פוליטי-מדיני; על אף שלאשת העסקים ניסיון נרחב ודעות מגובשות בשלל תחומים, הראיון התמקד בנושא הקריירה ובשאלה כיצד להתקדם בעולם העסקים; וחרף העובדה שכהונתה ב-HP היתה שנויה במחלוקת (הוכרחה להתפטר על-ידי דירקטוריון החברה, כיכבה ברשימות עיתונאיות של "המנכ"לים הגרועים אי-פעם" וכשלה גם בניסיון לפתח קריירה פוליטית), היא מוצגת לגולשי ynet כ"גורו עסקית" בעלת "הישגים עסקיים יוצאי דופן". בגוף הכתבה טמון רמז לטבעו האמיתי של הראיון. באחד המשפטים בפסקה הפותחת נכתב כי הראיון הוענק "ל-ynet בשיתוף המרכז ללימודים אקדמיים". רמז נוסף אפשר למצוא במודעות הענק למכללה שמעטרות את עמוד ynet שבו מופיע הראיון, ומקדמות אף הן את העצות העסקיות שהעניקה פיורינה לתלמידי המכללה. זאת ועוד, בערוץ היוטיוב של המכללה הפרטית מופיעה גרסה ארוכה יותר של הראיון. בעוד שהראיון ב-ynet נפתח בדברי הקדמה וברכה מפי שומפלבי לגולשי האתר, הגרסה שבערוץ המכללה הנפתחת בדברי ברכה שהקליט העיתונאי במיוחד עבור תלמידי המרכז ללימודים אקדמיים. לדברי שמואל רוזנבלום, דובר המרכז ללימודים אקדמיים, מדובר בראיון ראשון מני כמה שמתוכננים במסגרת שיתוף הפעולה עם ynet, שיתוף פעולה שנוצר ביוזמת המכללה. רוזנבלום מסביר כי למכללה יש רצון להעניק לסטודנטים שלה, מעבר למחויבות האקדמית לפי דרישות המל"ג, גם הצצות לעולם העסקים המעשי. במסגרת זו עלה הרעיון לאפשר להם לקבל עצות מעשיות מאנשי עסקים בולטים (אגב, השאלה הראשונה של שומפלבי היא אם לבחור ב"כסף קל" או בלימודים אקדמיים). נראה, אם כן, שלפנינו דוגמה נוספת לאופן שבו אתר ynet תחת העורך הראשי ערן טיפנברון מאפשר לגורמים מסחריים לחדור אל המערכת. מה שנחזה כראיון עיתונאי עם אשת עסקים מתפקד במקביל גם כפרסומת למכללה פרטית. "אנשים נוטים להתחלק לשניים: יש אנשים שרואים מגבלות בכל מצב ויש אנשים שרואים אפשרויות בכל מצב. והאנשים שרואים אפשרויות במצבים, דבר שבא בדרך כלל עם אופטימיות ונמרצות, הם ישיגו יותר", אמרה פיורינה לשומפלבי בתחילת הראיון. "בכל עבודה שאתה מקבל, יהיו אילוצים ומגבלות ויש אנשים שיסתכלו על עבודה מסוימת ויגידו, אני לא יכול לעשות את זה, אף אחד לא נותן לי לעשות את זה, ויש אנשים אחרים אומרים, אבל אני כן אוכל לעשות את זה, ואני יכולה לנסות את זה [...]". גם מערכות חדשות ועיתונאים ניצבים יום-יום בפני אילוצים ומגבלות; מחסור בתקציבים מחד ומחויבויות מקצועיות ואתיות מאידך. יהיו מערכות חדשות ועיתונאים שיסתכלו על האילוצים התקציביים והמגבלות האתיות ויגידו שהם אינם יכולים למכור את שמם הטוב ואת האינטגריטי המקצועי שלהם עבור "שיתוף פעולה מסחרי". לעומת זאת יהיו מערכות חדשות ועיתונאים אופטימיים ונמרצים שינסו בכל זאת למצוא את הדרך לפרוץ את האילוצים ולהגמיש את המגבלות. באתר ynet נמנעו מלהשיב לפניית "העין השביעית" והסתפקו ב"אין תגובה". בין היתר לא ענו באתר לשאלות מי מימן את נסיעתו של הכתב ואת הפקת הראיון, מי קבע מה יהיה נושא הראיון ומי ניסח את השאלות שהופנו לאשת העסקים.
article 94: 
סכם את המאמר הבא במשפט אחד, בבקשה.
הישגים יפים רשמה לזכותה העיתונות הישראלית בשבועות האחרונים: תחקירו של יואב יצחק על תשלומי הסתר החודשיים שקיבל הנשיא עזר ויצמן זכה לאישור מלא בחקירת המשטרה; הממצאים של צוות התחקירנים של "ידיעות אחרונות", בראשות מוטי גילת, שחשף את קשריהם הבעייתיים של בני הזוג נתניהו עם ספק שירותי התחזוקה אבנר עמדי ואת התלונות על הטרדות מיניות של השר יצחק מרדכי, הובילו את המשטרה להמליץ על העמדת החשודים לדין. אין אלה הישגים של מה בכך: המלאכה העיתונאית מטבעה אינה מסוגלת, ברוב המקרים, לתרגם את גילוייה לשפה של ראיות עמידות בבית-משפט. כך הדבר לא פעם בבירור בדיעבד של תביעות דיבה, וכך, קל וחומר, בתחקירים יזומים. התופעות שחשפו העיתונאים -החוקרים בשלושת המקרים שיקפו, לכאורה, חשד להתנהגות עבריינית שהניעה את המשטרה ללכת בעקבותיהם. ודוק: לא המשטרה גילתה את החשדות אלא עיתונאים, ואלה הישגים מקצועיים ממדרגה ראשונה. ובכל זאת יש קוצים באליות הללו. העיתונאים הנוגעים בדבר לא הסתפקו בעצם חשיפות אלא גילו להיטות-יתר להפוך אותן לתוצאות פוליטיות מהדהדות. יואב יצחק קרא לנשיא ויצמן להתפטר ואף ניבא כי כך יהיה, ואילו מוטי גילת לא הרפה מבני הזוג נתניהו ורתם את עיתונו לניהול מסע תקשורתי נמרץ נגדם. לא זו בלבד, אלא שחקירת המשטרה עצמה החלה בשל נתונים שהעביר לה גילת והתבססה עליהם. גם בפרשת ההטרדות המיניות המיוחסות ליצחק מרדכי לא הסתפק העיתון בעצם חשיפת החשדות: כתבים שלו היו מעורבים במסע שכנוע שנועד להשפיע על נשים שהוטרדו על-ידי מרדכי לתרגם את חוויותיהן הקשות לתלונות רשמיות במשטרה. אחת מתחקירניות העיתון אף ליוותה את אחת המתלוננות לתחנת המשטרה ונכחה במעמד שבו נרשמה תלונתה. זו התנהגות עיתונאית שאינה מובנת מאליה. בצד ההבנה שניתן לגלות ליצר העיתונאי להפוך סקופ להתפתחות מעשית, במיוחד כשהיא גם דרמטית מאוד, ובצד הנטייה האזרחית המקננת אצל כל אדם ישר למצות את הדין עם מי שנתפס כעושה עוול - ישנם גם שיקולים הפוכים: לעיתונות תפקיד מוגדר: לחשוף עובדות, להשקיף על המאורעות, לפרש אותם. אין תפקידה להתערב בפועל בהתרחשויות ולעצב אותן. עיתונות, גם כשהיא דעתנית ומעורבת, אמורה לשמור על ריחוק מסוים ממושאי סיקורה, אחרת היא מועדת להיות מוטה ולאבד את אמינותה. בעבר, רוב העיתונים בארץ היו מפלגתיים; הם לא נהנו ממעמד מקצועי מכובד. בגלל ההטיה הגלומה בעצם קיומם נחשבו העיתונים האלה לבטאונים-מטעם, שניתן אמנם לקרוא בהם את דבר התנועה אבל אין לסמוך על דיווחיהם. זו היתה אחת הסיבות להיעלמותם מנוף התקשורת. לעיתונות מגויסת, גם למטרות נעלות כמו חשיפת שחיתויות של אנשי ציבור, אורבת סכנה דומה כשהיא חוצה את הגבול. תפקידה לחשוף, להציג את ממצאיה ולהשקיף מן הצד על הדרך שבה החברה ורשויותיה המוסמכות מטפלות בהם. גיליון 26, מאי 2000
article 95: 
סכם את המאמר הבא במשפט אחד, בבקשה.
סכסוך העבודה שהחל לפני כחצי שנה ב"מקור ראשון" לבש אופי יוצא דופן עת רוב בכירי העיתון – עורכים, כתבים ופרילנסרים – התאגדו יחדיו במטרה לתבוע את פירוקו. עילת המאבק היתה אי-תשלום משכורת נובמבר 2007, עיכוב והעברה חלקית של משכורות אחרות, אי-תשלום דמי הבראה לשנת 2008 ואי-העברה של חלקה של הנהלת העיתון בתשלומי קרנות ההשתלמות והפנסיה, זאת אף שכספים נגבו ממשכורות העובדים. נסיונות הידברות עם הנהלת העיתון נכשלו, וכחמישים מהעובדים שהתאגדו, ובהם גם העורכים הראשיים אמנון לורד ואורי אליצור, תבעו מבית-המשפט המחוזי בתל-אביב שיכריז על פירוק העיתון בשל חובותיו לעובדים. בבקשת הפירוק נכתב: "עובדי העיתון אשר הסכימו לקיצוץ בשכרם [...] איבדו כל אמון בעיתון וביכולתו לשלם את חובותיו כלפיהם [...] לאור חשיבותו הציבורית של העיתון, נאמנותם ומסירותם, הבליגו העובדים במשך שנה על סדרת הלנות שכר, ההתעמרויות והפרות החוק לכאורה ביחסם של הבעלים אליהם. אולם כעת, על רקע אי-תשלום משכורת בפעם השנייה בטווח של שנה אחת [...] הגיעו העובדים למסקנה כי בעליו הנוכחיים של העיתון אינם יכולים לעמוד עוד בפרעון חובותיו [...] לפיכך יטענו המבקשים כי יש להורות על פירוק החברה". כשנודע לבן-צבי על ההתארגנות של בכירי העיתון, הוא נכנס למשרדו של אליצור והודיע לו על כוונתו לפטר אותו. בסופו של דבר הוחזר אליצור לעבודתו והנהלת העיתון הגיעה לפשרה עם העובדים, שיוצגו על-ידי עו"ד אפרת דויטש. במסגרת הפשרה התחייבה ההנהלה להחזיר את חובותיה לעובדים בפריסת תשלומים, וכמו כן לא לעכב תשלומים בעתיד. בחודשים שעברו מאז הושגה הפשרה נראה כי ההסכם מתקיים, אולם פרילנסרים שאינם כלולים בו מדווחים עדיין על אי-תשלומים או עיכובם. נחום פצניק, ממקימי כתב-העת לשירה "משיב הרוח", היה כתב לענייני אקולוגיה ב"מקור ראשון". כיום הוא כותב ב-ynet ומעביר סדנאות צחוק. "פרילנס הוא תמיד הדיוטא התחתונה. אנחנו העובדים הזרים של העיתונות. עזבתי כי לא שילמו לי כסף. הכי פשוט. זה לא גמ"ח, נכון? עדיין חייבים לי כסף. הם ציפו כמובן שאמשיך לכתוב ללא תשלום, והיו כאלה שהמשיכו ולא קיבלו תשלום, אבל אני לא הסכמתי". * * * * * משקיעים חדשים השתלטו על העיתון "מקור ראשון", העורך הראשי הוחלף, המצב הכלכלי מדורדר, סכסוך עובדים זה עתה נפתר, הרפתקת אינטרנט חדשה בפתח, והמאבק על דמותו של העיתון מתלהט: האם זהות המשקיעים וההעדפות השיווקיות יובילו להקצנה וסגירות? לכתבה המלאה>>
article 96: 
סכם את המאמר הבא במשפט אחד, בבקשה.
הפצצה המתקתקת שנקראת "דיג מכמורת" לא מדאיגה את הממשלה. לפני ארבעה חודשים אמרו במשרד החקלאות שיקדמו במהירות מהלך כדי להתקין בכל ספינה כזאת מכשירי איכון, כדי לדעת את מיקומה בכל רגע נתון. מה השתנה מאז? לא הרבה למרבה הצער. מהו דייג מכמורת? מדובר בשיטה שבה ספינה גוררת רשת על גבי קרקעית הים ולוכדת את בעלי החיים הנקרים בדרכה. כיום אין דרך לדעת היכן ספינות המכמורת דגות, בהיעדר מכשירי איכון המאותתים על מיקומן. כך, לא ניתן לדעת אם הן דגות באזורים אסורים לדיג, נכנסות לשטחי אש צבאיים, וגרוע מכל – אם הן נמצאות סמוך מדי לתשתית הגז.  החברה להגנת הטבע ומשרד האנרגיה מגדירים את הנזקים שיכולים להתרחש במקרה שבו ספינת מכמורת תפגע בקווי תשתית הגז כ"חמורים ביותר". לפי המשרד, 19 ספינות המכמורת חולפות על פני קווי תשתית אלו יותר מ-150 פעמים בשנה. בתגובה לכתבה הקודמת שפרסמנו בנושא טענו במשרד החקלאות כי הם מצפים שתוך "מספר חודשים תהיה טיוטה (לקידום איכון ספינות)", וכי "סוכם על הנעת מהלך תיקון הפקודה והתקנות בהיבט איכון הספינות, כבר בשבועות הקרובים". ארבעה חודשים אחרי, במשרד החקלאות אומרים: "אנו מכינים טיוטת תקנות שנרצה להגיש למושב החורף של הכנסת (כלומר אחרי החגים)", וכי העבירו "טיוטת תקנות בנושא גרירת רשתות מכמורת בקרבת תשתיות גז ונפט לעיון משרד האנרגיה". אם אכן טיוטת התקנות תוגש אחרי החגים, יהיה מדובר בכשנה וחצי אחרי הצעת החוק הראשונית שהגיש ח"כ מיקי לוי בנושא. ההצעה, שנפלה אז, נועדה להסדיר את הנושא בשני אפיקים עיקריים: איסור דיג מכמורת על קווי גז מצד אחד, וחיוב ספינות הדיג בהטמעה של אמצעי איכון לווייניים מצד שני. בשיטת דיג המכמורת, הספינה גוררת רשת על גבי קרקעית הים ולוכדת את בעלי החיים הנקרים בדרכה. לוחיות מתכת שומרות על הרשת פתוחה במהלך הגרירה, וכבלי הקרקעית שמחוברים לרשת נגררים בקרקעית הים וחורצים את החול כמו מחרשה בשדה. לפי מחקר שפורסם במגזין Nature, שיטת דיג המכמורת גורמת לפליטות פחמן דו-חמצני בסדר גודל דומה לזה של כל מגזר התעופה העולמי. מעבר לאסון הפוטנציאלי שדיג המכמורת יכול להמית על אזרחי ישראל אם יפגע בתשתיות הגז, שיטה זו גובה מאיתנו מחיר כבד כבר היום: לפי מחקר שפורסם במגזין Nature בפברואר האחרון, חרישת קרקעית הים בשיטת דיג המכמורת מגבירה את הפליטות ממשקעים ימיים, שמהווים את המאגר הגדול ביותר בעולם של פחמן דו-חמצני. המחקר קובע ששיטת דיג זו גורמת לפליטות פחמן דו-חמצני בסדר גודל דומה לזה של כל מגזר התעופה העולמי. לפי החברה להגנת הטבע, דיג המכמורת מצוי למעשה בקונפליקט עם כל השימושים האחרים בים, לרבות שיטות דיג אחרות, תשתיות ימיות ושמורות טבע. בארגון הסביבה מצביעים גם על תרומתה הזניחה למשק ומעריכים כי 80% משלל המכמורת הוא "שלל לוואי" של דגיגים צעירים, מינים לא מסחריים ומינים מוגנים – המושלכים מתים בחזרה לים. לצד תרומתה הזניחה למשק, פגיעתה של שיטת הדיג בהתחדשות הדגה ובשאר הדייגים בישראל אדירה. לפי הערכה של חברת הייעוץ TASC, הנזק המשקי מדיג המכמורת מגיע לכ-860 מיליון שקלים (על פני 20 שנה). אם לא די בכך, ספינות דיג המכמורת זוכות להטבה משמעותית מרשות המיסים – החזר מקסימלי (69%) על הסולר המשמש להנעת הספינות. הטבה זו ניתנה לספינות המכמורת בשנת 2005 על ידי שר האוצר בזמנו – בנימין נתניהו. דוח הבנק העולמי מציין לרעה את הסובסידיה על הדלק לספינות הדיג (בישראל – 69% החזר על הסולר). הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. דוח הבנק העולמי מציין לרעה את הסובסידיה על הדלק לספינות הדיג, המאפשרת את המשך דיג בתנאים לא כלכליים. הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. במצב של דילול בכמות הדגים, הסובסידיה מאפשרת לספינות לשוט למשך זמן ממושך יותר, ובכך למנוע את התחדשות הדגה. בשורה התחתונה: הממשלה לוקחת את הכסף שלנו כדי לממן את הפגיעה בים ואת החרפת משבר האקלים, שמסכן את העתיד של כולנו. הצעת החוק של ח"כ לוי מלפני כשנה וחצי נפלה לאחר התנגדות של משרד החקלאות, שטען כי נדרשת עוד עבודת מטה בנושא. בדיון על הצעת החוק של ח"כ לוי טען המשרד כי "אין אנו רואים מקום לאישור הצעת חוק פרטית בעוד הממשלה מבצעת את המהלך בדרך המלך, ותוך שימת דגש לכלל המשתנים בהיבטים הראויים", אמרו במשרד והדגישו כי "יש לסיים את עבודת המטה הפנים-משרדית והבין-משרדית, הבוחנת את כלל ההיבטים הקשורים בקידום מהלך זה". עבודת מטה רצינית ומעמיקה היא עניין חשוב, אך האם הגיוני שתיקח כשנה וחצי? כאמור גם כעת המשרד טוען שעדיין עובדים על טיוטת התקנות, וכל שנשאר לקוות הוא שאחת מ-19 ספינות המכמורת שחולפות על פני קווי תשתית אלו למעלה מ-150 פעמים בשנה לא תפגע באחד מהם, ותגרום לאסון הימי הבא. הכתובת כבר על הקיר. 
article 97: 
סכם את המאמר הבא במשפט אחד, בבקשה.
קשה למצוא אנשים בישראל שלא נתקלו בשם "הרבלייף". החברה, שעוסקת בפיתוח ושיווק של תוספי תזונה, פועלת בישראל זה שנים ארוכות באמצעות רשת מסועפת של סוכני שטח במה שמכונה "שיווק רב-שכבתי" או "שיווק רשתי". במסגרת הרשת, סוכנים מגייסים סוכנים שמגייסים סוכנים, וכל שכבה שכזו זוכה לתמלוגים מהמכירות של השכבה שמתחתיה. ישראל אינה המדינה היחידה שהחברה פועלת בה. למעשה הרבלייף פועלת ב-81 מדינות שבהן נמכרים מוצרי החברה על-ידי לא פחות מ-2 מיליון סוכני שטח. ב-ynet החליטו שהפופולריות של הרבלייף מצדיקה כתבה מיוחדת. כל-כך מיוחדת הכתבה שהאתר שלח כתב למטה החברה בלוס-אנגלס (החברה אינה אמריקאית, אלא רשומה באיי קיימן), כדי להתרשם מתהליך הייצור המשוכלל של מוצרי החברה. מרשים. מה שפחות מרשים הוא כל השאר. כתב ynet, גיל נוה, כותב בכתבתו: "בתחילת השנה הצטרפתי לקבוצת עיתונאים ישראלים כאורח החברה במטה שלה בלוס-אנגלס, במרכזים השונים של החברה ברחבי העיר ובמרכז הפיתוח והמפעל הראשי בקליפורניה". משמעות מלות הקוד "אורח החברה" היא אחת: לא ynet ולא הכתב שילמו עבור התענוג – הוא מומן בחלקו או במלואו על-ידי החברה המארחת. בסדר, לא קרה כלום. אמנם פרקטיקה זו אינה פסגת האתיקה העיתונאית הרצויה, אבל היא מקובלת זה שנים, לא רק ב-ynet, אלא גם בגופי תקשורת אחרים (גם כותב שורות אלו היה "אורח" של חברות מסחריות במהלך הקריירה שלו). הבעיה מתחילה כאשר הכתב מרגיש מחויבות לגוף ששילם אלפי דולרים כדי להטיסו לצד השני של העולם, ואין דוגמה טובה יותר לבעייתיות הזו מכתבתו של נוה. נוה מאוד מתרשם ממה שהוא שומע בהרבלייף: על "השליטה המוחלטת על כל השלבים האפשריים של המוצר", על הדאגה לאיכות הסביבה בעת הפקתו, על הבקרה הטכנולוגית המתמדת ועוד. נוה מציין כי "פרסומים על מקרים שבהם חלו אנשים שנטלו תוספי תזונה, חלקם של הרבלייף, פגעו בתדמית החברה, למרות העובדה שרשויות הבריאות ובתי-המשפט בישראל קבעו שאין כל קשר בין הדברים", אבל משום מה, על אף שהוא מפרסם את הטקסט שלו באתר אינטרנט, הוא אינו מספק קישורים המפנים לטענות אלו. אל דאגה, הוא לא היה צריך להפנות למתחרים כמו "דה-מרקר" או "מעריב", שדיווחו על תביעתה של אשה שטענה "כי כתוצאה משימוש במוצרי החברה לקתה במחלת כבד כרונית עם סיכון מוגבר להרס מוחלט של הכבד בעתיד, וצורך בהשתלת כבד". לא, אין בכך צורך כיוון שדיווח זה הופיע גם ב-ynet. ארבע שנים קודם לדיווח זה, בשנת 2005, דיווח האתר כי הופסק שיווק תוסף של החברה בחשד לפגיעה בכבד, ושנתיים אחר-כך דיווח האתר כי "במחקר שנערך בארץ נמצא קשר סיבתי בין מוצרי הרבלייף לבעיות בכבד". משום מה אין כל קישור לידיעות המבהילות האלו בכתבה המפרגנת של נוה. למעשה, לא צריך להרחיק מעבר ל"ויקיפדיה" בשפה האנגלית כדי לקרוא בה את המשפט הבא: "עד לשנת 2011 בתי-חולים בישראל, ספרד, שווייץ, איסלנד, ארגנטינה וארצות-הברית דיווחו על נזק לכבד שנגרם למספר חולים אשר חלקם השתמשו במוצרי הרבלייף". מילא. ייתכן שהארכיון ב-ynet לא עובד, "ויקיפדיה" בדיוק נפלה או שנוה החרוץ ערך תחקיר עומק שבמסגרתו הגיע למסקנה שכל הטענות, המחקרים והאשמות שהופנו כלפי הרבלייף ופורסמו בכמה מדינות התגלו כשגויות. אני שמח בשמחת הרבלייף וגם בשמחתו של נוה. מה שפחות ברור הוא מדוע נוה לא הריץ את השם "הרבלייף" בגוגל וגילה שבדצמבר 2011, רק לפני חמישה חודשים, קבע בית-משפט בבלגיה שטענתו של ארגון צרכנים במדינה, שלפיה הרבלייף מפעילה תרמית פירמידה, היא טענה נכונה. אגב, לצד התביעה הבלגית הוגשו נגד הרבלייף תביעות גם בקנדה ובארה"ב. יש להדגיש, אינני טוען שהרבלייף היא חברה שעוסקת בתרמית או שתוספי המזון שלה גורמים לפגיעה קשה בכבד. הדבר היחיד שאני טוען הוא שטענות כאלו הושמעו, כמה מהן נמצאו כנכונות על-ידי בתי-משפט, ובכל מקרה הן רלבנטיות כאשר עיתונאי ניגש לסקר את פועלה של החברה. עבודתו של נוה מזכירה יותר עבודה של איש יחסי-ציבור מאשר עבודה של עיתונאי, והכתבה ראויה לכיתוב "כתבה פרסומית" ולא לכיתוב "עבודה עיתונאית". עיתונאות היא עבודה שבמסגרתה העיתונאי מציג בפני הקורא מה שיותר מידע באשר לנושא שעליו הוא כותב. הכתבה על אודות הרבלייף ב-ynet עושה בדיוק ההפך – היא מסתירה חלק חשוב מהמידע, שכל קורא היה שמח להיחשף אליו ולשפוט אותו בעצמו. זו לא עיתונאות – זו אנטי-עיתונאות.
article 98: 
סכם את המאמר הבא במשפט אחד, בבקשה.
חברת תכלת, שבבעלות משפחתו של שלמה בן-צבי, הודיעה היום (ראשון) כי איננה מוכנה להמשיך ולממן את שכר עובדי החברות שהוציאו לאור את "מעריב" ו"מקור ראשון" ואשר נמצאות כעת בהקפאת הליכים. על דבר ההודעה דיווח נאמן החברות, רו"ח חן ברדיצב, לבית-המשפט המחוזי בירושלים. לפי הודעתו של ברדיצב, שהוגשה באמצעות עורכי-הדין שלום גולדבלט וליהיא יבלונקה, עם הקפאת ההליכים הזרימה חברת תכלת 2 מיליון שקל לקופת הנאמנות כפי שהתחייבה לעשות, ובשבוע שעבר העבירה 300 אלף שקל נוספים. עם זאת, החברה הודיעה כעת כי תחדל לממן את קופת הנאמנות ולא תזרים עוד כספים. "משמעות האמור הוא שבנסיבות העניין, אם לא יושלם אחד מהליכי המכר עוד בטרם חודש זה", כותב הנאמן לבית-המשפט, "לא ניתן יהיה לשלם את שכר העובדים מקופת הנאמנות". על אף שבית-המשפט אישר את מכירת "מקור ראשון" ואתר nrg לשלדון אדלסון ואת "מעריב" לאלי עזור, שתי העסקאות טרם יצאו אל הפועל שכן הן טעונות את אישורה של הרשות להגבלים עסקיים. לפי רו"ח ברדיצב, לאחרונה התקיימה פגישה בהשתתפות נציגי חברת ישראל היום בע"מ ונציגי הממונה על ההגבלים העסקיים, אולם "מהישיבה הובן כי יקשה על הממונה ליתן את תשובתו באשר לאישור המכר של פעילות העיתון מקור ראשון למשיבה 1 [ישראל היום בע"מ] בלוח זמנים קצר". כדי להחיש במשהו את ההליך, הודיע הנאמן לבית-המשפט כי ינסה להפריד את עסקת מכירת "מקור ראשון" מעסקת מכירת אתר nrg. הפרדה כזו, הוא מעריך, תוכל להביא לאישור עסקה אחת מתוך השתיים (ככל הנראה הכוונה לאתר nrg), וכך יוזרם לפחות חלק מהכסף לקופת הנאמנות. 9712-03-14
article 99: 
סכם את המאמר הבא במשפט אחד, בבקשה.
בעיצומה של פרשת מעטפות הכסף של ראש הממשלה אהוד אולמרט ערכתי ראיון עם מנכ"ל משרדו, רענן דינור, עבור העיתון היהודי-ערבי "דו-עט", היוצא לאור מטעם הפורום להסכמה אזרחית. השאלה הפותחת היתה: מדוע ראשי הממשלה מסרבים להעניק ראיונות לעיתונים הערביים הפלסטיניים בישראל. התשובה שנתן המנכ"ל: "לגבי ממשלת שרון אינני יכול להגיב, אבל לגבי אולמרט, אם תמציא לי את הפניות של העיתונים הערביים שלא נענו, אני מוכן לבדוק את הנושא עם הדוברות שלנו. לגבי שאלתך מדוע במשרד ראש הממשלה אין מחלקת דוברות בשפה הערבית, כמו העברית והאנגלית, אני מפנה אותך ללשכת העיתונות הממשלתית, שם יש לנו מחלקה ערבית. אנו מאוד מקפידים שפניות של אזרחים ייענו על-ידינו, לכן צריך לברר מדוע יש נתק בין דוברות משרד ראש הממשלה ובין העיתונות הערבית בישראל. נקודה שנייה, אני מוכן לשוחח עם ראש הממשלה ולבדוק את האופציה לערוך מפגש בין העיתונאים הערבים בישראל ובין מר אולמרט". סוף ציטוט. אני מוצא לנכון להזכיר לעצמי ולקהל הקוראים שפירסמתי שני מאמרי דעה ב"עין השביעית", שעסקו בנתק שבין קברניטי המדינה ובין העיתונים הערביים בישראל; האחרון פורסם תחת הכותרת "ממשלת ישראל עדיין מחרימה" (6.4.08).  לפני שבועיים נוכחתי שהמנכ"ל עמד במלתו; הוא אירגן מפגש של עיתונאים ערבים עם ראש הממשלה, והראיונות פורסמו ב-11 ביולי בשלושה עיתונים: "פנורמה", "כל אל-ערב" ו"א-סינארה". עם זאת, מותר לתהות בקול רם לפשר הסלקציה בבחירת העיתונים המראיינים: מדוע דווקא הם? העיתון שאני מייצג ("מע אל-חדת") ועיתונים אחרים לא זומנו למפגש, שניתן להגדירו היסטורי. יוצא מכך שמצד אחד, מפגש אמנם התקיים, אך מצד שני, משרד ראש הממשלה החרים עיתונאים ערבים שהיו מעוניינים לראיין את ראש הממשלה. סוגיית הראיונות עם ראש הממשלה מחווירה ומתגמדת לעומת התנהלות לשכת הפרסום הממשלתית (לפ"מ). מתוקף תפקידי כמנכ"ל עיתון ערבי-ישראלי פניתי בכתב פעמיים ללפ"מ וביקשתי לארגן פגישה עם מנכ"ל הלשכה, או מי מטעמו, כדי להציג את השאלה הקרדינלית: מדוע הלשכה הממשלתית מחרימה את העיתון שאני מייצג ואינה מוסרת לו מודעות לפרסום. המכתב הראשון לא נענה. גם מהמכתב השני התעלמו. מישהו בלשכה שכח, מן הסתם, כי המשכורת שהוא מקבל משולמת לו מהמסים שאני ואזרחי המדינה משלמים. אבל בישראל כמו בישראל: אם אתה לא מקושר ומרושת, איש לא יעניק לך את התשובה. לכן במקרים מהסוג הזה, אתה חייב להיאחז בעקשנות. לאחר כמה נסיונות הצלחתי לארגן פגישה עם סמנכ"ל הלפ"מ אלי גוטליב, במשרדו שבמגדל שלום בתל-אביב. הפגישה ארכה לכל היותר חמש דקות. האיש דיבר ביהירות והודיע, בסגנון נחרץ, כי לשכת הפרסום הממשלתית מספקת מודעות בתשלום לשלושה עיתונים: "פנורמה", "כל אל-ערב" ו"א-סינארה", ואין כוונה כלשהי לשנות את דפוס ההתקשרות הזה. למען הסר ספק: אינני מוחה על ששלושת העיתונים האלה מתכבדים בעוגת הפרסום. אני שואל: אם מגיע להם, מדוע האחרים מוחרמים? הרי העיתונים הישראליים בערבית מתפרנסים משטחי פרסום. לחברה מסחרית רגילה מותר לפרסם בעיתונים כאוות נפשה, אבל מבחינת התקינות הציבורית, ללשכת הפרסום הממשלתית אין הפריבילגיה הזאת. בחזרה למנכ"ל דינור: במהלך הראיון הדגיש כי משרדו דואג באופן אישי להשיב לפניות האזרחים. אני רוצה להאמין שדבריו נכונים ומקווה שמישהו בלשכתו יקרא את הרשימה הזאת וייאות להשיב לשאלות שהועלו. זוהיר אנדראוס הוא מנכ"ל העיתון "מע אל-חדת"
politeness level: 6
article 0: 
אשמח אם תוכל בבקשה לסכם את המאמר הבא במשפט אחד.
רוב הכותרות במדורי הספורט ממוחזרות, עייפות ולא מעניינות. אבל זו שבשער מדור הספורט של "ידיעות אחרונות" ביום ראשון (8.3.09) הצליחה לעצבן: "הבטן הרכה". הכותרת ביטאה אכזבה ממפגש הטניס בין ישראל לשבדיה, שהסתיים בשבת בתוצאה (הזמנית) 1:2 לשבדים, אבל כוונה בעצם לממדי גופו של הטניסאי אמיר חדד, ובעצם הפילה עליו את התיק להפסד במשחק הזוגות. מילא שהטור הסאטירי באותו יום ובאותו עיתון התעלל בחדד בשלל ויצים, שכוונו לכרסו ("חדד סירב להגיב למקורביו: הוא שומר הכל בבטן"), אבל יש הבדל בין ירידה סאטירית ובין כותרת מערכתית בשער, מתחת לתצלומו של מושא הלעג. חדד בשלהי הקריירה שלו, הוא אכן בעל משקל עודף, והוא הוזעק להתמודדות בגלל פציעתו של טניסאי אחר. במשחק הזוגות מול השבדים הוא היה דווקא לא רע, אפילו טוב יותר מבן זוגו אנדי רם, בעל ההופעה החטובה, אבל ב"ידיעות" חיפשו את הדרך הקלה לבטא את ההפסד ונטפלו לחדד. לעג לממדי גוף מתאים לצהוב שבצהובונים. מחר ילעגו "גמד" לחלוץ שלא הגיע לכדור גובה, ועל מנצח באולימפיאדת נכים יכתבו "צלע כל הדרך לניצחון". יש ספורטאים שהיו מקבלים את הכותרת הלא מוצלחת בשוויון נפש, אבל חדד בחר להיעלב. במהלך יום ראשון הוא דאג להבהיר לאנשי "ידיעות אחרונות" כמה הוא כועס ופגוע, וכמוהו עשו גם מקורביו ואנשי איגוד הטניס. ב"ידיעות אחרונות" לא מתרגשים יותר מדי מתלונות או מאיומי תביעות, אבל במקרה הזה מדובר בענף הקרוב ללבם של עורכי מדור הספורט, שמקדישים מדי פעם שטחי סיקור נרחבים לטניס. ב"ידיעות אחרונות" לא רצו לפתוח חזית מול אנשי הטניס, ולכן סיכמו איתם לסגור את הסיפור בראיון מפרגן עם חדד, שפורסם למחרת. בפתיחה לראיון ציין הכתב נדב צנציפר כי חדד לא היה אשם בהפסד: "במשחק הזה ראינו שהכישרון בידיים של חדד לא נעלם, ואף בא לידי ביטוי אפילו יותר מרם". אם כך, מדוע כיוונו את חץ "הבטן הרכה" לכיוונו של חדד? גם הכותרת בספורט "הארץ" באותו יום כוונה לממדיו של חדד, אבל באירוניה דקה: "גדול עלינו". איכשהו עובר. גם הטור של העורך, שלומי ברזל, עסק בעניין, עם הכותרת "אכלנו אותה". אגב, מעניין שלמחרת, אחרי שישראל ביצעה מהפך וניצחה בהתמודדות, התהפכה אווירת הנכאים בספורט "הארץ" לאופוריה. השער ביום שני היה שמח עם כותרת מתקתקה: "הקהל מוזמן בהמוניו" (להתמודדות בשלב הבא מול רוסיה, בקיץ). למה פתאום צריך לרוץ לראות את הנבחרת אם יום קודם קבעו על השער שהמעמד גדול עלינו? דוקו-אקטיביזם. מדור חדש בספורט "ידיעות אחרונות", "יחס חם", מוקדש ליחסי-ציבור להימורי הווינר. הדחיפה המערכתית בעיתון הגדול במדינה שווה רווחים יפים למועצת ההימורים. מצד שני, ב"ידיעות אחרונות" מרבים לכתוב על הקצאות כספים לא הגיוניות ומעוותות של הטוטו לענפים אזוטריים. עכשיו נוצר מעגל קסמים פרדוקסלי: "ידיעות אחרונות" יקדם את רווחי הווינר, הווינר יעביר מיליוני שקלים לאיגודי הדמקה והדומינו, ו"ידיעות אחרונות" יתקפו את המהלך בזעם. דרך מעניינת ליצור חדשות.  יש זליגה, ועוד איך. מייל מצופה: "זו השנה השלישית שערוץ הספורט מחזיק בזכויות השידור למשחקי גביע המדינה בכדורגל. בשנתיים האחרונות נהג הערוץ (בהנחיית המועצה לשידורי כבלים ולוויין) לשדר מדי שלב משחק אחד בערוץ 5, עוד אחד בחמש פלוס, ואת היתר בערוץ הלייב בתשלום. משום מה, השנה הערוץ לא נהג כבעבר ולא שידר שום משחק בחמש פלוס. בערוץ 5 הוא שידר מהשלב הקודם רק את הפועל לוד – הפועל פתח-תקווה, אבל בחמש פלוס – נאדה. בשלב שמינית הגמר שהתקיים השבוע לא שודר אף משחק במסגרת חבילת הבסיס בכבלים. אז שאבי בר לא יספר בטלוויזיה שאין זליגת תכנים".  שקט, מצלמים. ביום שני פירסם "ידיעות אחרונות" צילום של המאמן ערן קוליק חותם בבני-סכנין, בתום "פגישה חשאית". כמה חשאית יכולה להיות הפגישה אחרי שכל האתרים דיווחו על החתימה הצפויה במהלך הערב הקודם? יכול להיות שב"ידיעות אחרונות" רצו פשוט להדגיש שלהם יש צילום של הפגישה ולאחרים אין? מי שהסתקרן לדעת מנין ל"ידיעות אחרונות" המידע על מיקום הפגישה החשאית, קיבל תשובה גם בלי להיות גשש בלש. בכיתוב לצילום הוזכר סוכן השחקנים, ירון גלעדי. לעומת זאת, לא נכתב מי בצילום הוא יו"ר בני-סכנין ומי הוא חבר הנהלה אחר. ב"ידיעות אחרונות" מעריכים יותר סוכן ידידותי לתקשורת מאשר יו"ר קבוצה שהחליט על החתמת המאמן.  סטנדרטים כפולים. ליורם ארבל: באמצע שידור הדרבי התל-אביבי קידמת את התוכנית הבאה בערוץ 10. סיפרת שבר רפאלי תופיע עוד מעט אצל ליאור שליין והפצרת, "אל תחמיצו!". סתם, תהיתי לעצמי, אם אתה בעצמך היית צופה בתוכנית כזו.  
article 1: 
אשמח אם תוכל בבקשה לסכם את המאמר הבא במשפט אחד.
"לאחר שנוה נבחר לראשות הלשכה, ידעה כרייף כי יש ביכולתו לקדם את בחירתה לשיפוט מחד גיסא, וכי הוא מעוניין בקשר אינטימי עימה מאידך גיסא. לפיכך, היא עודדה, טיפחה והידקה את הקשר האינטימי-פלרטטני עימו, והשניים אף קיימו מפגש אינטימי נוסף בביתה, בעיצומו של הליך מינויה לשיפוט. כפי שעולה באופן ברור ממכלול ההתכתבויות בין השניים, בד בבד עם טיפוח הקשר האינטימי ביניהם כאמור, ביקשה כרייף מנוה, במספר רב של הזדמנויות, לפעול ולהתערב בעניינה ולקדם את בחירתה לשיפוט, באופן אשר כרך את הדברים זה בזה". אלו הן חלק מהטענות בכתב האישום, בכפוף לשימוע, שהגיש אתמול פרקליט המדינה, שי ניצן, כנגד נוה. עוד נכתב: "בד בבד עם קיום הקשר האינטימי, נוה חשוד שניצל את מעמדו כראש הלשכה ופעל בעניינה של כרייף באופן מהותי במספר רב של הזדמנויות מול חברי הוועדה לבחירת שופטים וגורמים רלוונטיים אחרים, כשהוא מצוי בניגוד עניינים חריף נוכח הקשר ביניהם, שהלך והתעצם במהלך הליך המינוי, ובלי שדיווח על כך לאיש מהגורמים מולם פעל".  בית המשפט הוא זה שיאלץ בסוף להכריע האם נוה וכרייף אשמים או לא, אך רצינו לנצל את ההזדמנות כדי לבחון שוב החלטת בג"ץ בעניין ניגוד עניינים בוועדה למינוי שופטים. ההחלטה, שהתקבלה בעקבות עתירה שהגיש עו"ד אבי שינדלר לבג"ץ, קבעה כי נוה יוכל להמשיך למנות ולקדם שופטים, בזמן שעו"ד במשרדו הפרטי מופיעים מולם בבית המשפט. עו"ד שינדלר טען כי על נוה לערוך הסדר ניגוד עניינים, ולהכניס לתוכו כל שופט או רשם שהוא או עו"ד ממשרדו מופיע בפניו. בג"ץ החליט לדחות את העתירה, בטענה כי לא מתקיים ניגוד ענייניים.  בג"ץ נשען בעמדתו על כמה טענות. בין היתר טען כי שכשדנו בנושא בכנסת (סעיף 53 א לחוק לשכת עו"ד) ידעו שכבר יש חברים בוועדה שמשרדם מופיע מול שופטים שהם ממנים. בג"ץ גם העלה את החשש שעו"ד לא ירצו להיות חברים בוועדות לבחירת שופטים אם משרדם הפרטי יוגבל. בנוסף על אלה, הציג בג"ץ מספר טיעונים הזוכים היום להסתכלות קצת אחרת, נוכח כתב האישום: "מדובר בהחלטה בעייתית מאד, אם לנקוט בלשון עדינה," טוען עו"ד אילן יונש, היועץ המשפטי של "שקוף". "יש לזכור שהמשפט כולו אינו תופעת טבע, אלא מערכת כללים מעשה ידי אדם. אותה מערכת הכללים המכונה ״המשפט״, לפחות ברובה, לא הייתה נדרשת לו היה ניתן לסמוך, תמיד, על טוב ליבו, יושרתו ורצונו הטוב של האדם. המציאות היא אחרת – המשפט נדרש כל אימת שלא ניתן לסמוך על הדברים שיסתדרו מעצמם. הנימוק (בבג״ץ) שעד היום איש לא טען טענה או שעד היום המנגנון עבד כיאות – לאו טיעון הוא. כל פרצה לכשעצמה אינה מסוגלת להזיק, עד שיגיע הגנב שישתמש בה: והנה הוא בא, לפחות על-פי כתב האישום. תפקידו של המשפט הוא לאטום את הפרצות ולהקדים תרופה למכה. המערכת נכשלה בכך כישלון חרוץ במקרה זה". להחלטה המלאה. 
article 2: 
אשמח אם תוכל בבקשה לסכם את המאמר הבא במשפט אחד.
בגליון "העין השביעית" האחרון שיצא בדפוס, בינואר 2008, דיווח איתי רום על עתירה של אתר חדשות הגולשים "סקופ" לבג"ץ בדרישה כי לשכת העיתונות הממשלתית (לע"מ) תשנה את הקריטריונים להענקת תעודות לעיתונאים העובדים באתרי אינטרנט. "סקופ" טען כי הקריטריון הקבוע בכללי לע"מ, שלפיו רק אתר שיכול להציג ממוצע של למעלה מ-20 אלף כניסות ייחודיות ביום ייחשב אמצעי תקשורת, מפלה לרעה את אתרי האינטרנט לעומת עיתוני הדפוס. חמש שנים וחצי מאוחר יותר, נראה כי העתירה על סף סיום. החודש פירסמה לע"מ את הכללים החדשים והמעודכנים. בשונה מהכללים הקודמים, אתרי אינטרנט יחויבו מעתה להציג ראיות ל-10,000 כניסות ייחודיות בממוצע ליום. זאת ועוד: בזכות העתירה שונה הכלל שחייב עיתונאי לעסוק במקצוע ב"משרה מלאה". בכללים החדשים די בכך ש"עיקר עיסוקו" של אדם בעיתונות כדי שייחשב על-ידי הלשכה לעיתונאי. השינוי בכללים לא אירע ללא מאבק. עו"ד הדס פריזמנט, שייצגה את "סקופ" לצד עו"ד עמיחי ויינברגר ממשרד ויינברגר-ברטנטל ושות, נזכרת בשיחה עם "העין השביעית" כי בתגובתה הראשונה, טענה לע"מ כי הכללים תקינים ואין מקום לשנותם. רק אחרי שהצדדים הגיעו לדיון בבית-המשפט העליון, שם המליץ בית-המשפט ללע"מ לשקול את עמדתה פעם נוספת, החלה עבודה מהותית על שינוי הכללים. לע"מ כינסה ועדה ציבורית כדי לשמוע את דעתם של אנשי מקצוע, ובנובמבר 2011 פירסמה את המלצותיה. בתחילת חודש זה העבירה לע"מ לבית-המשפט העליון את נוסח הכללים החדשים, התואם ברובו הגדול את הנוסח שעליו המליצה הוועדה הציבורית. כמה ימים אחר-כך פורסם הנוסח בציבור ונכנס לתוקפו. מאז הגשת העתירה שינה "סקופ" את שמו ואת ייעודו, ובעליו ומנהליו בעת הגשת העתירה (המשקיע מייקל אייזנברג, המייסד מיכאל וייס והעורך יוסי סעידוב) כבר מזמן אינם קשורים אליו, אך מהמאבק שהחל עתידים ליהנות אתרים רבים. "על פני הדברים נראה כי עתירה זו מיצתה עצמה", כתב בית-המשפט לאור השינויים בכללים. גם עו"ד פריזמנט חשה כך. "אני חושבת שזה הישג יפה", היא אומרת. "הוא לטובת כל עיתונות האינטרנט. לא רק לאתרים הגדולים, אלא גם לאתרים הקטנים יותר". אחד הסעיפים שהשתנו בכללים החדשים, בלי קשר להמלצת הוועדה הציבורית, נוגע לעיתונאים שעברו עבירות ביטחון. בכללים הישנים נכתב כך: "לא יינתנו תעודות או אישורים לפי כללים אלו לאדם שהורשע בעבירה כנגד בטחון המדינה". בכללים החדשים שונה הסעיף לנוסח הבא: "לא יינתנו תעודות לפי כללים אלו לאדם שהורשע בעבירה כנגד בטחון המדינה, למעט במקרים מיוחדים בהם סבר המנהל כי אין מקום להימנע ממתן תעודה לאדם כאמור, ובלבד שניתנה חוות דעת מאת גורמי הביטחון כי אין מניעה בטחונית לכך". בין מועד ההמלצות של הוועדה הציבורית ועד לפרסום הכללים החדשים הורשע עיתונאי בולט אחד בעבירות ביטחון – כתב "הארץ" אורי בלאו. בג"ץ 7721/07
article 3: 
אשמח אם תוכל בבקשה לסכם את המאמר הבא במשפט אחד.
קרן פורד (Ford Foundation) היא אחת הקרנות הפילנתרופיות הבולטות, התורמת מיליוני דולרים למיזמים חברתיים פורצי דרך ברחבי העולם. בשבועות האחרונים העניקה הקרן שתי תרומות יוצאות דופן לשני עיתונים יומיים מובילים בארה"ב. הקרן תרמה מיליון דולר ל"לוס-אנגלס טיימס", שנועדו לסייע לו להעמיק את הסיקור של קהילות המהגרים בארה"ב, המצב בגבולות ובבתי-הכלא במדינה ואת הסיקור של מדינות דרום אמריקה. כמו כן העניקה הקרן תרומה בסך חצי מיליון דולר ל"וושינגטון פוסט", במטרה לחזק את הסיקור הפוליטי שלו בתחום האחריותיות הממשלתית (Governmental Accountability). שתי התרומות יאפשרו העסקה של עיתונאים נוספים במשרה מלאה ופיתוח של תחומי סיקור נוספים. תרומות יוצאות דופן אלו מעלות שאלות מעולם התקשורת ומהעולם הפילנתרופי ומספקות נקודת מבט נוספת על המתח הקבוע בין התקשורת לבעלי ההון. מחד, מדובר בעשייה פילנתרופית המבקשת לתרום לשיח התקשורתי הדמוקרטי ולהעלות לסדר היום הציבורי סוגיות חברתיות מגוונות. ההנחה העומדת מאחורי התרומה היא כי סדרת תחקירים בעיתונות היומית המובילה בארה"ב תוכל לסייע לפתרון בעיות חברתיות, כמו אלו שמעוררת תופעת ההגירה, ולשפר את מצבה של החברה באופן כללי. הבחירה לתרום דווקא לעיתונות המודפסת ולא לארגונים אחרים כדוגמת ארגוני סִנגור, ארגוני חדשות אלטרנטיביים או האקדמיה מעידה על תפיסתה של התקשורת הממוסדת כמכשיר יעיל לשינוי חברתי שביכולתו להשפיע על השיח הדמוקרטי ולחשוף מחדלים ציבוריים. ניתן לראות בכך גם סיוע לחיזוק מעמדה ואורך נשימתה של העיתונות, הסובלת מקשיים כלכליים מתמשכים. מאידך, התרומות הללו מחדדות את מפגש האינטרסים בין עולם התקשורת לפילנתרופיה. מעבר לתהייה המתבקשת בנוגע להשפעה האפשרית של התרומה על הסיקור של ה"וושינגטון פוסט" או ה"לוס-אנגלס טיימס" את פעילותה של קרן פורד, עולות שאלות נוספות. למשל, האם ראוי לקרן פילנתרופית בינלאומית לתרום לעיתון המוגדר כארגון בעל כוונות רווח (להבדיל מארגונים ללא כוונות רווח במגזר השלישי)? כיצד תימדד האפקטיביות של התרומה לאחר הסיקור? האם יצוין שמה של הקרן בסיקור נושאים אלו? השאלה הבוערת במיוחד עוסקת בקשר העדין שבין עולם הפילנתרופיה לאמצעי התקשורת: האם באמצעות תרומות מסוג אלה יוכלו קרנות וארגונים בעלי הון להשפיע על הסיקור התקשורתי ולקדם נושאים שונים לסדר היום הציבורי? הרי לקידום נושאים חברתיים כדוגמת המצב בבתי-הכלא או בקהילות מהגרים בארה"ב יש משמעויות פוליטיות ארוכות טווח. המעורבות של קרנות פילנתרופיות בינלאומיות בקידום הסיקור העיתונאי יכולה להיות פריצת דרך לשיח חברתי מעמיק ונטול פניות, כמו גם איתות אזהרה נוסף להשפעות זרות על העיתונים הכורעים תחת הנטל הכלכלי. ראייה פילנתרופית קלאסית טוענת שלעולם לא יהיו התורם והנתרם שווים, שכן מערכת היחסים ביניהם מוגדרת באמצעות עושרו של האחד מול מחסורו של האחר. מכאן שהסכנה כי העיתונים, הכורעים תחת הנטל הכלכלי, יפתחו תלות בקרנות ובפילנתרופים מוחשית מאוד. התלות הזו קיימת גם מול בעלים פרטיים, אולם במקרה הנדון יהיה קשה למתוח את הקו המפריד בין אקט פילנתרופי לגיטימי ורצוי לבין מערכת של קידום אינטרסים, במודע או שלא. הגבול האפור המפריד בין תרומה פילנתרופית לבין הכתבת מסרים אידיאולוגיים, חברתיים ופוליטיים כאחד נדמה לעתים כלא קיים ומפרנס חוקרים רבים ברחבי העולם. שני הורוביץ-רוזן היא דוקטורנטית בבית-הספר לתקשורת באוניברסיטת בר-אילן, מתמחה בסיקור פילנתרופיה והמגזר השלישי בתקשורת
article 4: 
אשמח אם תוכל בבקשה לסכם את המאמר הבא במשפט אחד.
מתוך 43 גופים ציבוריים שמרכז המחקר והמידע של הכנסת (ממ"מ) פנה אליהם לצורך הכנת דו"ח על מענה לפניות הציבור בגופים ציבוריים, רק 26 טרחו להשיב. לשישה מתוכם כלל אין נוהל לטיפול בפניות הציבור ורק עשרה מפרסמים את הנהלים לציבור. בפחות ממחצים מהגופים ישנה אפשרות לפנייה באמצעות הרשתות החברתיות. ממצא נוסף של הדו"ח הוא כי אזרח הפונה לגוף ציבורי, במידה וניתן בכלל לפנות אליו, יכול לחכות לתשובה עד שלושה חודשים. לפי תקנון שירות המדינה, עובד ציבור חייב לתת תשובה עניינית בכתב תוך 45 יום. הנתונים הוצגו בוועדת הכנסת לפניות הציבור. בהודעה לעיתונות מטעם הוועדה נמסר כי אריק קליינר, ראש אגף פניות הציבור במשרד ראש הממשלה, אמר בישיבת הוועדה כי "השירות לציבור הוא שירות לא טוב, העבודה שנעשתה עד עכשיו לשיפור השירות לתלונות הציבור בכלל המשרדים היא לא מספיק טובה. רוב המשרדים לא נותנים שירות בשפה הערבית שהיא שפה רשמית במדינת ישראל. אנשים בעלי מוגבלות ואוכלוסיות חרדיות לא יכולות לפנות לחלק מהמשרדים באמצעות הטלפון. אין היום נוהל שמחייב את כלל המשרדים והגופים השונים לסטנדרט אחיד לטיפול בפניות הציבור, כל משרד בונה לעצמו את הנוהל בהתאם לצרכי הארגון".
article 5: 
אשמח אם תוכל בבקשה לסכם את המאמר הבא במשפט אחד.
בשנה האחרונה הרחיב משרד התחבורה את האפשרות לעלות לאוטובוס מהדלת האחורית (למחזיקי כרטיס רב-קו). אפשרות זו תורמת לבטיחות ולייעול התחבורה הציבורית. אך אליה וקוץ בה: מסתבר שגם מספר ההתגנבויות עלה – לעתים בשגגה ולעתים בכוונה. לטענת המשרד "בקווים בהם נוהגת כבר עליה מכל הדלתות, נמצא כי יש ריבוי מקרים של הימנעות מתשלום דמי נסיעה. בגוש דן מדובר על כ-15%, בירושלים על כ-9% ובמטרונית בחיפה – 30%". לאור נתונים אלו, מבקש המשרד לתקן את פקודת התעבורה ולהעניק לחברות התחבורה כלים אפקטיביים לאכיפה, ביניהם: בעיניי, ישנו הגיון רב בחלק מהתיקונים המוצעים – ואולי אפילו בכולם. עם זאת, שווה להסתכל רגע לצדדים ולראות כיצד ממשיכה הממשלה לתת עדיפות לרכבים פרטיים על-פני תחבורה ציבורית. ניקח לדוגמא את ירושלים: במידה ותעלו לרכבת הקלה מבלי לתקף את כרטיס הנסיעה, תקבלו קנס של 186 ש"ח – מצד שני, אם תיסעו ברכבכם למרכז העיר ותחנו בכחול-לבן בלי לשלם יעמדו הקנס על 100 ש"ח בלבד. בפועל, הקנס על עבירה מאותו תוכן מקל באופן משמעותי על משתמשי הרכב הפרטי לעומת משתמשי התחבורה הציבורית – חבל. קישור לתזכיר המלא: http://www.tazkirim.gov.il/Tazkirim_Attachments/43922_x_AttachFile.doc (מה עושים כדי שיתוקן) יש לכם השגות על תזכיר החוק המדובר? זה השלב בו הציבור יכול להשפיע! היכנסו לאתר הממשלתי והעירו. למרבה הצער, היכולת להגיב פועלת כיום רק בגרסאות מיושנות של דפדפן אקספלורר שלא קיימות עוד (באמת). אין לכם? מוזמנים לכתוב פה בתגובות את הערותיכם ואנו נעבירן במרוכז. 
article 6: 
אשמח אם תוכל בבקשה לסכם את המאמר הבא במשפט אחד.
ביום רביעי האחרון, לצד כתבה מרכזית נוספת שעסקה בריכוזיות הגבוהה במשק הישראלי, פירסם העיתון "דה-מרקר" תרשים שהציג את שווי הקבוצות העסקיות בישראל ביחס לכלל השוק העולמי. בתרשים, שהתבסס על נתוני מרכז המחקר והמידע של הכנסת, הוצבה ישראל במקום הראשון, כשאחריה צרפת, נורבגיה, גרמניה, איטליה, ספרד, בריטניה ויפן. כותרת התרשים קראה: "ישראל בצמרת דירוג הריכוזיות בעולם". אולם במחקר של מרכז המידע של הכנסת, שהתבסס על מחקר משנת 2008 שפירסם בנק ישראל, הוצגה טבלה שונה. לפי טבלה זו, יש מדינות שבהן דירוג הריכוזיות במשק גבוה יותר מאשר בישראל, לעתים בשיעור ניכר: הונג-קונג, פורטוגל, קוריאה, תאילנד, שבדיה, הפיליפינים ואינדונזיה. למדינות הללו לא היה זכר בתרשים של "דה-מרקר". אגב, מאז פורסם מחקר הכנסת הופיעה טבלה זו ב"דה-מרקר", פעם אחר פעם, עם אותם הנתונים ממש, ואותה הכותרת: "ישראל בצמרת דירוג הריכוזיות בעולם". שותפותיה של ישראל לצמרת דירוג הריכוזיות העולמית נעדרו. באפריל האחרון, על בסיס נתוני דו"ח בנק ישראל, פורסם ב"דה-מרקר" תרשים על "שיעור השליטה במשק של 10 המשפחות העשירות". בתרשים הוצבה ישראל במקום הרביעי, לאחר אינדונזיה, שבדיה והונג-קונג. בדו"ח בנק ישראל הופיעו מדינות נוספות מעל ישראל, ובין היתר נמצא כי שיעור ההחזקה הממוצע במדינות המתפתחות גבוה במעט מהשיעור במדינת ישראל.  מ"דה-מרקר" נמסר בתגובה כי "הגרפים שבהם השתמשנו מתארים נאמנה מגמות מאוד ברורות העולות מהמחקר של הכנסת ומהדו"ח של בנק ישראל. מטבע הדברים, לא ניתן להכניס לכל גרף את כל המדינות המופיעות בו מפאת מגבלת מקום, ולכן אנחנו בוחרים מדגם של מדינות המשקף את המגמה המתוארת במחקר. במקרה דנן, המדגם שבחרנו הוא של המדינות המפותחות החברות בארגון ה-OECD. "במחקר של הכנסת עולה בבירור שישראל, שבוחנת את עצמה ביחס לארגון ה-OECD שזה עתה הצטרפנו אליו, דומה במאפייני הריכוזיות של המשק שלה למדינות המתפתחות יותר מאשר למדינות המפותחות. בגרף של בנק ישראל, שבדיה היא המדינה היחידה החברה בארגון שבה הריכוזיות גדולה יותר מזו שבישראל שלא הוכנסה לגרף". עדכון, 23.8: בידיעה שפורסמה הבוקר ב"דה מרקר" הופיע, תחת הכותרת "עסק משפחתי", תרשים שהציג את שיעור האחזקה של 10 המשפחות הגדולות במשק, במדינות שונות, על פי מחקר בנק ישראל. מדינת ישראל הופיעה במקום השמיני, לאחר אינדונזיה, הפיליפינים, שבדיה, תאילנד, קוריאה, פורטוגל והונג-קונג.
article 7: 
אשמח אם תוכל בבקשה לסכם את המאמר הבא במשפט אחד.
בתי הדין לעבודה בית דין א.לעבודה ת"א בשא003953/01 בתיק עיקרי: עב 004198/01 בפני: כב השופטת ע. פוגל – סגנית שופט ראשי 06/10/2005 בעניין: גאיה קורן ע"י ב"כ עו"ד דולב ו/או עו"ד נצר המבקשת /התובעת נ ג ד ידיעות אחרונות בע"מ ע"י ב"כ עו"ד שמר ו/או עו"ד סלע המשיבה/הנתבעת החלטה 1. בפני בקשה על פי סעיף 6 לפקודת בזיון בית משפט, בה נתבקשתי לאכוף על המשיבה את קיום החלטתי מיום 28.6.01. 2. המבקשת טוענת כי המשיבה הפרה את החלטת ביה"ד מיום 28.6.01 בה ניתן צו עשה להחזרתה לעבודתה. המבקשת טוענת כי חרף צו ביה"ד, מסרבת המשיבה עד היום לאפשר לה לעבוד בפועל, ומורה לעובדי המשיבה שלא לשתף עם המבקשת פעולה ולא לעבוד עמה. כך למשל , אסרה המשיבה על עורכי העיתון לעבוד עם המבקשת, והמבקשת מוצאת עצמה מובטלת ממעש במשך כל יום העבודה. כמו כן, מסרבת המשיבה לשתף את המבקשת בתורנויות, לערוך סיורים לתלמידים, ואף חסמה את האפשרות הכניסה של המבקשת למחשב. המשיבה מסרבת לתת למבקשת תלושים למזנון ומסרבת לשתפה ביציאת העובדים לנופש. 3. המשיבה טענה כי היא מקיימת את הצו ככתבו וכלשונו, וכי לא הופר כל חיוב אופרטיבי. המשיבה לא פגעה בהיקף משרתה של המבקשת ובשכרה, אך לא היתה עליה חובה לפרסם כתבות של המבקשת מכח אותו צו. 4. בעת הדיון נחקרה המבקשת בחקירה נגדית על התצהיר שהוגש מטעמה. עד המשיבה לא הופיע לדיון ונטען כי הוא סובל מליקוי רפואי, אך לא הובאה כל אסמכתא לכך שאותו ליקוי מונע ממנו לבוא ולהעיד בביה"ד. 5. האם הופר צו ביה"ד, והאם ניתן לקבוע סעד עונשי על פי פקודת בזיון בית משפט? [...] מעיון בצו בית הדין מיום 28.6.01, נראה כי אין הוא זקוק לפרוש כלל. בצו זה קיים חיוב ברור להחזיר את המבקשת לעבודתה אצל המשיבה. עצם החיוב להחזירה לעבודה , מגלם בתוכו גם את חובת תום הלב המונחת ביסוד יחסי העבודה של כל עובד ומעביד. חיוב זה כולל בתוכו את חובת המשיבה להעסיק את המבקשת , ואת זכותה של המבקשת לעבוד בפועל. [...] 9. באשר לעובדות שהוכחו בפני – המבקשת העידה כי פנתה לעורכי המוספים השונים עימם היא עובדת וביקשה לקבל מהם כתבות אך אותם עורכים הודיעו לה כי המשיבה אסרה עליהם לעבוד עם המבקשת. המבקשת העידה עוד כי יזמה רעיונות רבים לכתבות ופנתה לכל עורכי המוספים השונים , אך הם סרבו לעבוד עימה ואף הודיעו כי מדובר ברעיונות טובים אשר ינתנו לכתבים אחרים. עובדות אלה לא ניסתרו ע"י המשיבה. המשיבה הגישה תצהיר תשובה אשר אינו מהווה ראיה כי מצהירו לא הופיע לחקירה נגדית עליו. 10. מהראיות שהובאו בפני עולה כי המשיבה לא איפשרה למבקשת, לממש את זכותה היסודית לעבוד בפועל. המשיבה לא פרשה את צו בית הדין (ככל שהיה צורך לפרשו) כפי שאדם סביר היה מפרש אותו, ועל יסוד החקיקה והפסיקה הענפה בנושא "הזכות לעבוד". לפיכך – אני קובעת כי הצו הופר על ידי המשיבה. [...] 12. בהטלת איסור על עורכי המוספים לשתף פעולה עם המבקשת, ולנהוג בה כבעבר, כמו לגבי כל עובדת אחרת של המשיבה, יש משום פעולה פוזיטיבית של המשיבה המביעה כוונה ברורה שלא לקיים את הצו. המשיבה אכן שילמה למבקשת שכר חודשי על פי הממוצע השנתי של שכרה, אך פגעה על ידי הוראה מפורשת בזכותה לעבוד ובעצם החזרתה לעבודה כמו כל עובדת אחרת מן המניין של המשיבה. 13. אשר על כן אני קובעת כי יש מקום לנקוט בצעדים לפי פקודת ביזיון בית המשפט כלפי המשיבה ולאכוף עליה את ביצוע החלטת בית הדין מיום 28.6.01. במסגרת אכיפה זו אני מורה לה להעסיק בפועל את המבקשת , להורות לגורמים אשר עובדים איתה לשתף עימה פעולה, ולכבד את זכותה לעבוד. הצו חל גם על כל התנאים הנלווים להעסקה לרבות מתן תלושים למזנון, יציאה שנתית לנופש עם יתר העובדים, שיתוף בסיורים, שיתוף בתורנויות ומתן אפשרות כניסה למחשב. 14. החלטה זו תשלח לצדדים בדואר ובפקס. אכיפת הצו תיכנס לתוקפה ממועד קבלת ההחלטה על ידי הצדדים בפקס. אם לא תקיים המשיבה החל ממועד זה את הצו, יוטל עליה קנס של 2,000 ₪ לכל יום אשר בו תימשך הפרת צו בית הדין . 15. המשיבה תשלם למבקשת הוצאות ההליך בסך 4,000 ₪ + מע"מ כשכ"ט עו"ד והוצ משפט וזאת תוך 30 יום ממועד מתן החלטה זו. לקריאת ההחלטה המלאה
article 8: 
אשמח אם תוכל בבקשה לסכם את המאמר הבא במשפט אחד.
 כבר כמה שנים שמבקר הקולנוע האמריקאי רוגר איברט נאבק בסרטן. במהלך המאבק המתמשך איבד איברט את יכולת הדיבור, את חוש הטעם, את היכולת לשתות ולאכול, וגם פניו השתנו ללא הכר. ובכל זאת, במשך כל הזמן הזה, הוא ממשיך לכתוב: על סרטים, אבל לא רק. "כשאני כותב", הוא אומר, "כל הבעיות שלי נעלמות, ואני הופך לאדם שתמיד הייתי". כריס גונס מהמגזין "אסקווייר" מבלה קצת זמן איכות עם איברט (שהיה מבקר הקולנוע הראשון שזכה בפרס פוליצר), ומגיש כתבה שעשויה להביא אתכם לדמעות.  העיתון "אטלנטה פרוגרסיב ניוז" פיטר את אחד מכתביו מפני שזה התעקש להיות אובייקטיבי בדיווחיו.  פייסבוק? טוויטר? באז? החלטתם כבר איזו רשת חברתית מתאימה לכם?  רוברט מקצסני וגון ניקולס, מחבריו של הספר החדש "The Death and Life of American Journalism", מדברים על מותו של הענף ועל מה שלדעתם יסייע להקימו לתחייה (בשתי מלים: סובסידיות ממשלתיות).  שבוע אחרי ש"לה-פיגארו" ו"לאקספרס" הצרפתיים הודיעו שיתחילו לגבות תשלום עבור תכניהם האינטרנטיים, הקימו שני עיתונים אירופיים אחרים, גרמניים הפעם, "חומות תשלום" לאתרי האינטרנט שלהם.  ובינתיים, סקר מקיף של מכון נילסן מגלה ש-85% מגולשי האינטרנט אינם מתלהבים, בלשון המעטה, מלפתוח את הארנק בעת הגלישה.  עורך ה"סאנדיי טיימס" בדימוס, הארי אוואנס, נשא בניו-יורק הרצאה עמוסת פאנץ-ליינים שנגעה בהווה ובעתיד של העיתונות, בחשיבותה של עיתונות חוקרת ובסיבות שלדעתו "חומות תשלום" אינן רעיון מוצלח במיוחד. דאחקה לדוגמה: "להיות עיתונאי כיום זה קלי קלות. כבר לא צריך אפילו לספור את המלים לבד".  לאיסלנד יש תוכנית שאפתנית להפוך לבירה העולמית של העיתונות החוקרת.  ה"וושינגטון פוסט" מסביר מדוע כל-כך קשה להיות עיתונאי באיראן.  חוקים חדשים ונוקשים באזרבייגן ימנעו מעיתונאים לצלם ו/או להקליט אדם ללא אישורו המפורש.  שבע שנים אחרי פרוץ המלחמה בעיראק, מנסה "פרונט ליין" להעריך את חלקם של 3,000 העיתונאים שדיווחו עליה.  מגיש טלוויזיה בן 70 מה-BBC, שהודה בשידור שהרג את המאהב שלו, שגסס מאיידס, נעצר על-ידי המשטרה.  בצל טענות על כך שמקסיקו הפכה לאחד המקומות המסוכנים ביותר בעולם לעיתונאים, מינו השבוע הרשויות תובע חדש שתפקידו לעסוק בפשעים נגד אנשי תקשורת. בקרוב: תובע חדש שתפקידו יהיה לעסוק בפשעים נגד תובעים שעוסקים בפשעים נגד אנשי תקשורת.  ה"שיקגו סאן טיימס" סיפר השבוע לקוראיו על ארוחת הערב הרומנטית של הנשיא אובמה ורעייתו לכבוד יום האהבה. הבעיה: הארוחה נערכה בשנה שעברה.  עיתונאים נפאלים שביקשו לחקור את רציחתו של גמים שה, מו"ל מקומי בכיר, הוזהרו שאם לא יפסיקו לדחוף את האף, גורלם יהיה דומה לזה של המו"ל המנוח.  וגם באריתריאה המצב אינו מזהיר עבור עיתונאים, כפי שאפשר ללמוד מסיפורו של יונאס אמבייה, עיתונאי שעבר בעשור האחרון מסכת של מעצרים והתעללויות, עד שברח מהכלא, ומהמדינה.  עוד עיתונאי שגזר והדביק פעם אחת יותר מדי נכנס לסטטיסטיקה. הפעם מדובר בכתב של ה"ניו-יורק טיימס", שתיבל את כתבות הכלכלה שלו במשפטים שנלקחו באופן קבוע מתוך כתבותיו של עמיתו מה"וול-סטריט גורנל". ועל כך נאמר: גם גנב, וגם טיפש.
article 9: 
אשמח אם תוכל בבקשה לסכם את המאמר הבא במשפט אחד.
האם מיזם החאמסות של עורך "ידיעות אחרונות" רון ירון הוא פרסום סמוי למוצר של זרוע אחרת של הקבוצה? הקדמה: אתמול התפרסם בעיתון שער אחורי בפריסה חגיגית ומיוחדת, שהוקדש כולו לאיור בשחור-לבן של חאמסה. "ידיעות אחרונות מזמין אתכם לצבוע את החאמסה לכבוד החיילים והשוטרים – ולהצטלם איתה", נכתב בכותרת העמוד. משני צדיה הודפסו הכיתובים "נלחמים בטרור" ו"תודה לגיבורים שלנו" (בפונט גדול במיוחד). "הם מגנים עלינו בגופם מדי יום, ונותנים את כל הנשמה כדי שאזרחי ישראל יוכלו, גם בימים קשים של טרור ומהומות, להמשיך בשגרת חייהם. עכשיו אתם יכולים לומר לחיילים ולשוטרים תודה צבעונית במיוחד – מכל הלב", נכתב מתחת לאיור. "אתם מוזמנים לצבוע את החאמסה הגדולה שבעמוד זה, לכתוב את שמכם, להצטלם איתה – ולהעלות את האיור המוכן לפייסבוק ולאינסטגרם של ידיעות אחרונות או ynet, תחת ההאשטג #תודהלגיבורים. גם כיתות, משפחות או קבוצות חברים יכולות לצבוע ולהצטלם יחד. צבעו את החאמסה בעפרונות, בטושים, בצבעים זוהרים או עדינים, לבד או עם הילדים. הכל כדי להראות לאנשי כוחות הביטחון שלנו שגם כאשר הם עומדים אל מול הסכנה – הם אף פעם לא לבד. לא חייבים לצבוע הכל. אפשר להכניס קצת צבע. והעיקר – לשתף". כפי שניתן לראות, מדובר בטקסט שיווקי מובהק, ובעצם הזמנה לקמפיין קידום לכל דבר – כולל ההכוונה המדויקת להפצה ושכפול ברשתות החברתיות השונות. אבל מה מנסים לקדם ב"ידיעות אחרונות" באמצעות הקריאה הנרגשת? מובן שיש כאן המשך של הקו שעליו הוחלט בעיתון לאחר ההפסד בבחירות (הדגשת העממיות וה"פטריוטיות" של העיתון, בניסיון לכבוש בחזרה את לבם של הקהלים שמאסו במלחמתו של "ידיעות אחרונות" בנתניהו), וברור גם כי מילוי ההוראות והפצת החאמסה הצבועה הם למעשה פרסום של העיתון עצמו, שהלוגו שלו מודפס בגדול בראש הדף (שמופץ גם ברשת באמצעות דף הפייסבוק ואתר ynet), בדומה לאופן בו בנקים (למשל) מפרסמים את עצמם על גבי דגל ישראל ביום העצמאות ועל גבי מדבקות פטריוטיות בתקופות מלחמה. אך מדוע הוחלט דווקא על הדרך הביזארית הזו (למרבה האירוניה, סמל החאמסה שאוב בכלל מהמסורת המוסלמית, ומייצג את ידה של פאטמה, בתו של הנביא מוחמד), והאם הדבר קשור לטרנד הצביעה למבוגרים ולעובדה שהוצאת הספרים של "ידיעות אחרונות" מנסה להוביל אותו בישראל? ייתכן, כמובן, שמדובר בצירוף מקרים, אך לאחרונה התפרסמה ב"לאשה" כתבה רחבת היקף על הטרנד המסחרי: "צביעה במקום עצבים: טרנד חוברות צביעה למבוגרים, מרגיע ובריא למוח", ממליצה כותרת הכתבה מ"לאשה" (מגזין מבית "ידיעות אחרונות") שהתפרסמה גם באתר xnet, גם הוא מבית "ידיעות אחרונות". ב"לאשה" הציעו גם שער לצביעה (בתצלום למעלה). "ידיעות אחרונות" גם פרסם קופון שהזמין את הקוראים לרכוש את ספרי הצביעה של הוצאת "ידיעות אחרונות". "המנויים נהנים מטרנד הצביעה העולמי!", נכתב במרכז המודעה לסדרת הספרים, שהוצעו למכירה במחיר מבצע של 19.90 שקל כל אחד (בתנאי שיירכשו בסניפי סופר-פארם). למעשה, גם לצדה של החאמסה עצמה, בשולי הדף, נכתב אתמול כך: "האיור מתוך חוברת תופסים צבע בהוצאת ידיעות-שורות". הכיתוב המסגיר מופיע בחלק מהגליונות - אך נעלם מאחרים. האיור עצמו, אם תהיתם, כולל סמלי המגן-דוד שבמרכזו, לקוח בכלל מאתר התמונות הבינלאומי "שאטרסטוק" וצויר על ידי המאייר דימיטרי פנקובק, תושב בלרוס.
article 10: 
אשמח אם תוכל בבקשה לסכם את המאמר הבא במשפט אחד.
שיטוט אקראי באתר הישראלי של חברת כי"ל עלול ליצור את הרושם שמדובר בארגון חדש שכל ייעודו שמירה על הסביבה. הגרפיקה העדינה של הידיים שעוטפות את הכדור הכחול והלוגו ההייטקיסטי החדש לא משאירים מקום לספק. תחת הלשוניות "קיימות", "אחריות" ו"מחויבות" מתחבאים סיפורים יפים והצהרת כוונות על האופן שבו כי"ל פועלת להגן על הסביבה, והכל עטוף בתמונות של אנשים מחייכים וטבע. רוצים לשחק ב"מכבסה הירוקה"? לחצו על התמונה מה שלא מוזכר שם למשל הוא שמדובר בקונצרן ענק בבעלות עידן עופר, שחברות רבות שבשליטתו מככבות כבר שנים במקומות הראשונים במדד ההשפעה הסביבתית השלילית של המשרד להגנת הסביבה. וכי"ל אינה היחידה. גם האתר של טורבינת הגז "חגית" של חברת החשמל מציגה את אותו הניחוח. בפתח האתר מוצגת תמונה ובה מרבצי דשא גדולים וירוקים ופרות חומות רועות בחופשיות באחו. כאילו במקרה, מאחור, נמצאת תחנת כוח שהמשרד להגנת הסביבה דירג לאחרונה במקום החמישי במדד הפליטות. שמה של "חגית" נכלל גם בין עשרים החברות במדד ההשפעה הסביבתית האחרון. התמונה הפסטורלית של הפרות לא רק שאינה משקפת את מציאות הזיהום, אלא שהיא אף אינה נאמנה למציאות בשטח: הפרות ומרבצי הדשא הודבקו במלאכת פוטושופ גסה, ודי בהגדלת התמונה כדי לראות את התפרים. את אותם התפרים בדיוק, ראה בתחילת החודש כתב "שקוף" דרור גורני, שביקר בכנס של ארגון "מעלה" שבו החברות המזהמות ביותר במשק קיבלו ציון על מאמץ סביבתי. "למרות מטרתו החשובה של הארגון, לא מעט פעמים נראה שדווקא החברות המזהמות ביותר במדינה מקבלות ממנו ציון סביבתי מושלם", כתב גורני, שתיאר כיצד המקום שובץ בעציצים ירוקים ואמירות ריקות שצבעו הכל בצבעי הסוואה.במילים אחרות, החברות המזהמות במשק עושות כל מאמץ כדי לטשטש ולשטוף בירוק את תרומתן לזיהום בארץ. האם הן מצליחות? אספנו ציטוטים מהאתרים של חלק מעשרים החברות במדד המפעלים המזהמים, ומבחר מייצג של ארגוני סביבה וארזנו אותם לחידון – האם מדובר בארגון ירוק, או כזה שרק מעמיד פנים כדי לטשטש את הנזק? היכנסו וגלו. 
article 11: 
אשמח אם תוכל בבקשה לסכם את המאמר הבא במשפט אחד.
בלילה שבו נחתם ההסכם הקיבוצי בין עובדי "מעריב" לבין שלמה בן-צבי, הסתודד הבעלים החדש של "מעריב" עם מקורבו אודי רגונס (בעבר סמנכ"ל "מקור ראשון" וכיום ב"מעריב") ושוחח עימו על חגי מטר, יו"ר ועד העובדים בעיתון. כך טוענת גבי גולדמן, עורכת חדשות חוץ ב"מעריב" וחברת ועד העיתונאים, בתצהיר שהגישה בשבוע שעבר לבית-הדין לעבודה בתל-אביב באמצעות עו"ד אמיר בשה. הנהלת "מעריב" טוענת כי אי-קליטתו מחדש של מטר ב"מעריב" נבעה מהחלטה של עורך מקומוני הקבוצה דאז, יובל היימן, ונבעה משיקולים כלכליים ולגיטימיים בלבד. בארגון העיתונאים דוחים גרסה זו וטוענים כי ההחלטה בעניינו של מטר התקבלה בדרגים הגבוהים של ההנהלה, בשל היותו יו"ר הוועד. "בליל החתימה על ההסכם הקיבוצי, לילה שבו היו שני הצדדים שקועים במו"מ קדחתני שהסתיים בשעה שש בבוקר, נתקלתי בסצינה שעוררה את חשדי", מצהירה גולדמן. "בנקודה מסוימת, שבה הצוותים התפצלו להתייעצויות ודיונים פנימיים, הסתובבתי אנה ואנה במשרד הגדול (בחיפוש אחרי שירותים), כאשר לפתע מצאתי עצמי עומדת מול שלמה בן-צבי, מבעלי המשיבה, ויד ימינו אודי רגונס, כיום סמנכ"ל במעריב, שהסתודדו בקצה של מסדרון מרוחק. "ניכר היה כי השניים חיפשו את המקום המבודד ביותר במשרד הגדול שבו נוהל המו"מ, משרדם של צלמאיר, פילוסוף, טולדנו, באי-כוח המשיבה דאז, וכל שפת הגוף שלהם רמזה כי מדובר בנושא חשוב ומתוח. חייכתי אליהם לשלום והמשכתי בדרכי, אולם הסקרנות העיתונאית שלי גרמה לי להשתהות מאחורי כוננית ספרים כדי לנסות לשמוע מה הביג דיל. עמדתי שם כדקתיים, ולמרות שלא שמעתי משפטים שלמים, הצלחתי בבירור לשמוע שם שחזר בשיחתם שוב ושוב – חגי מטר. "אני זוכרת היטב כי חזרתי לחברי בתחושה קשה שלפיה משרתו של חגי מטר בסכנה מוחשית. התלבטתי אם לחלוק עימו ועם היתר את המידע, והחלטתי שלא לעשות כן, כדי שלא להוסיף עוד דאגה אחת לדאגות הרבות שהעכירו את מצב רוחנו באותו לילה, ומתוך אמונת תם כי מעסיק שרוצה בטובת העובדים לא יפטר יו"ר ועד בזמן מאבק עובדים. בדיעבד אני מצרה על כך שלא אמרתי דבר". לטענת גולדמן, מטר היה "הרוח החיה מאחורי התארגנות העיתונאים במעריב עוד מיומה הראשון", ואי-קליטתו מחדש גרמה נזק לוועד. בוועד "מעריב" נותרו רק שני חברים פעילים, היא והכתב יובל גורן, ושניהם "כורעים תחת העומס, הן האובייקטיבי והן הרגשי". לטענתה, "נסיונות רבים לגייס חברים חדשים לוועד נתקלו בתגובות מהססות, מכיוון שאנשים חוששים מגורל דומה כשל חגי מטר. אני עצמי הרגשתי לא פעם, בהולכי במסדרונות מעריב, כאילו על מצחי מצוירת מטרה, ואף הבעתי בפני חברי ובפני ארגון העיתונאים וההסתדרות חשש שיפטרו אותי כמו שפיטרו את חגי". גולדמן מציגה תמונת מצב עגומה, שבה בשבועות האחרונים "כל הישגי מאבק העיתונאים מתמסמסים". לטענתה, מאז החתימה על ההסכם הקיבוצי, הנהלת "מעריב" "התנהלה כיריבה של הוועד ולא כפרטנרית ליחסי עבודה קיבוציים". גולדמן טוענת כי חברי הוועד נאלצו לרדוף אחר ההנהלה כדי לשמוע ממנה על כוונותיה; כי ההנהלה סירבה לנהל מו"מ עם הוועד; וכי ההנהלה פנתה לעובדים בהסכם הקיבוצי והציעה להם לעבור לחוזה אישי "בשכר ובתנאים נמוכים יותר ולא – יבולע להם באמצעות פיטורים". לדבריה, ניכר חוסר תום הלב של הנהלת "מעריב", שביד אחת מבקשת לפטר עובדים מאורגנים ומנגד הבעלים בן-צבי מודיע כי החברה נמצאת על סף רווחיות, כפי שדווח באתר זה. גולדמן עתידה להיחקר על תצהירה בדיון שיתקיים מחר בבוקר בבית-הדין. 21961-11-12
article 12: 
אשמח אם תוכל בבקשה לסכם את המאמר הבא במשפט אחד.
 השבוע עסקה התקשורת רבות בעדותה של המיליארדרית שרי אריסון, בעלת השליטה בבנק הפועלים, ולפיה היא שומעת קולות ומקבלת מסרים על העתיד להתרחש בעולם ופועלת בהתאם לכך. עמנואל רוזן משוחח עם נחמיה שטרסלר, פרשן כלכלי ב"הארץ" ובערוץ 2, ועם חברת-הכנסת לשעבר זהבה גלאון (מרצ) על הסיקור שקיבלה אריסון. האם יש מקום לדאגה כתוצאה מהתבטאויותיה של אריסון? האם המתקפה על אריסון נובעת מכך שהיא אשה, והאם התקשורת הגזימה בביקורתה?  אף ערוץ לא רכש בינתיים את זכויות השידור לליגת הכדורגל הבכירה בישראל. עמנואל רוזן משוחח על כך עם שלומי ברזל, עורך מדור הספורט ב"הארץ", ועם אורי שילה, מנכ"ל ההתאחדות לכדורגל. האם המשבר הכלכלי אשם במצב? האם האשמה בהתנהלות ההתאחדות לכדורגל, או אולי האשם דווקא באייל ברקוביץ, פרשן בשידורי הליגה המעביר ביקורת חריפה על רמת השחקנים?  אורלי אזולאי על ברק אובמה ועמנואל רוזן על נוחי דנקנר ושרי אריסון.
article 13: 
אשמח אם תוכל בבקשה לסכם את המאמר הבא במשפט אחד.
אמיתי זיו, כתב התקשורת של "דה-מרקר", התייחס היום לדברים שאמר שאול אמסטרדמסקי בראיון ל"העין השביעית" בתחילת החודש לרגל זכייתו בפרס סוקולוב. אמסטרדמסקי הוא כתב העיתון הכלכלי המתחרה, "כלכליסט". זיו פירסם את הדברים ב"מכתב פתוח" שאליו הפנה מחשבון הטוויטר שלו (לקריאת המכתב המלא). אחרי שהחמיא לעמיתו על עבודתו העיתונאית, ולפני שחתם את דבריו בשבחים נוספים, כתב זיו: "תהיתי קצת על האמירה שלך בעין שדה-מרקר עיתון ימני מאוד. הם הסוו את זה יופי, אבל זה עיתון ימני מאוד. זו קביעה מאוד משונה בעיני", מאחר ש"דה-מרקר" "העלה על נס את המודל הסקנדינבי" ועוסק ב"משכורות העתק של בכירי המשק", "שילוב חרדים וערבים בשוק העבודה", "אי-השוויון והעוני". "ואם אנחנו כזה עיתון ימני, עיתון של טייקונים יעני", כותב עוד זיו, "איך תסביר את זה שהבנק הגדול במדינה הפעיל עלינו חרם פרסומות ארוך? ואחר-כך חברת הסלולר הגדולה במדינה, ורשת הקמעונות הגדולה במדינה? וכל אותה תקופה המשיכו לזרום התקציבים של אותם גופים לעיתון שלך". עוד הוסיף זיו: "האם יש איזה שמאלן כלכלי שלא מקבל אצלנו אינצים? שלי יחימוביץ, יוסי זעירא, מומי דהן וכל שם אחר שתעלה – קיבל ומקבל אצלנו נייר בנדיבות יותר מבכל עיתון אחר. ובוא נדבר רגע על המחאה החברתית. איפה אתם הייתם? כי אני יודע איפה אנחנו היינו – בשדרה. דה-מרקר תמך ללא סייג במחאה החברתית. גליונות הארץ חולקו חינם לאוהלים, ואפילו הוצאנו גליון מחאה מיוחד שחולק בהפגנות". זיו התייחס גם להתבטאות אחרת של אמסטרדמסקי: "לא מבין את האמירה שלך לגבי זה שדה-מרקר מנסה להסוות את המסר שלו", כתב זיו, "זו אמירה מתנשאת, לאמור: אל תאמינו להם, אני יודע מאיזה חומר הם עשויים באמת. אפשר להאשים את דה-מרקר בהרבה דברים, אבל אי-אפשר להאשים אותנו שאנחנו מעבירים מסרים מעורפלים. כשכתבים בעיתון, ואני ביניהם, נפגשים עם בכירים במשק, אם כבר, מאשימים אותנו בבולשביזם, לא בהיפר-קפיטליזם". לבסוף כתב זיו על יחסו של העיתון שבו הוא כותב לסוגיית האיגודים המקצועיים: "אני יודע, אני יודע. העבודה המאורגנת. אודה ולא אבוש. בנושא הזה דה-מרקר לוקח עמדה שאינה מתיישבת עם עמדת הסתדרות העובדים. אני לא מסקר את עובדי הנמל וחברת החשמל (תודה לאל), אבל כמי שכן מסקר את נושא הדואר ובמידה פחותה את מכון התקנים, אני גאה בעמדה שהעיתון לוקח כנגד הוועדים החזקים. בעיני זו אחת מבעיות היסוד במשק. באותה נשימה אזכיר שעמדנו דווקא לצדם של עובדי HOT ופלאפון ושרוב כתבי דה-מרקר בעצמם מאוגדים".
article 14: 
אשמח אם תוכל בבקשה לסכם את המאמר הבא במשפט אחד.
הסיפור הגדול של השבוע בתחום המדיה הוא ללא ספק פרשת הפלגיאט שבה מצאה את עצמה מעורבת מאורין דאוד, בעלת הטור הנודעת של ה"ניו-יורק טיימס". בטורה מיום ראשון האחרון (17.5.09) עשתה דאוד שימוש בכמה שורות שנלקחו מבלוג האקטואליה "Talking Points Memo", ולא נתנה קרדיט לגוש מרשל, האיש שכתב אותן. דאוד הנבוכה התנצלה, ואמרה שזה היה בטעות, ומרשל האבירי כתב בבלוג שלו שמבחינתו מדובר במים מתחת לגשר. ובכל זאת, התקשורת חגגה את הסיפור הזה לדעת. הסיבה? במשך תקופה ארוכה ה"טיימס" מתלונן על כך שהאינטרנט בוזז את חומריו. עכשיו, כשה"טיימס" סוף-סוף נתפס בוזז חומר שמקורו באינטרנט, האינטרנט פשוט לא יכול היה להתאפק מלפצוח בחגיגות.  דאוד נתפסת על חם על-ידי קורא ערני של גוש מרשל >> דאוד מתנצלת ואומרת שזה לא היה בכוונה >> גוש מרשל סולח לדאוד בבלוג שלו >> האינטרנט חוגג את עצמו לדעת >> ענף הירחונים ממשיך לגסוס. דו"ח שמסכם את המחצית הראשונה של 2009 פורסם השבוע ומלמד שמגזיני אמריקה סובלים מירידה של 23% בהכנסות ממכירת מודעות לעומת אשתקד. רק שמונה ירחונים, מבין 118 שנכללו בדו"ח, דיווחו על עלייה כלשהי בהכנסות (רובם עוסקים בכושר, אחד עוסק בחקלאות, ואחד בציד). הסובלת הגדולה מכולן היא ענקית המגזינים Conde Nast, שצפויה להפסיד השנה מיליוני דולרים. זו החברה שמוציאה, בין השאר, את "ווג", "GQ" ואת ה"ניו-יורקר". בין הירחונים של החברה שנמצאים במצב הגרוע ביותר אפשר למצוא את "Wired", שאצלו חלה ירידה של 50% במספר המודעות. מו"ל העיתון סיפר ל"ניו-יורק טיימס" שהתוכנית שלו להצלת הספינה מטביעה כוללת בעיקר תפילה וציפייה לנס.  הנתונים העגומים >> ב-"Wired" מתפללים לנס >> מגזין אחר שאיום סגירה ממשי מרחף מעל ראשו הוא "Paste", מגזין מוזיקה שיוצא באטלנטה ורואה אור ברחבי העולם בכ-200 אלף עותקים בחודש. במאמץ אחרון להציל את מקום העבודה שלהם פנו העורכים לקוראיהם כשהם, פחות או יותר, מתחננים לתרומות. לעזרת "Paste" נחלצו 75 אמנים, וביניהם להקות ידועות דוגמת The Decemberists, Indigo Girls ו-She & Him, שהסכימו לתרום משיריהן לקוראים שיכניסו יד לכיסם כדי להציל את העיתון.  פרטי הקמפיין להצלת "Paste" >> נמצא מודל כלכלי שיציל את העיתונות: גברת אמידה העונה לשם לואיסה שילמה 13 אלף דולר כדי לכתוב בלוג ב"הפינגטון פוסט". התפקיד הנחשק נמכר במכירה פומבית, והכסף ייתרם לצדקה. מדוע הסכימה לואיסה לשלם עבור התפקיד? "אריאנה הפינגטון היא האלוהים שלי, ואני משתחווה לה", סיפרה לאתר הרכילות "Gawker". "חוץ מזה, ההפינגטון פוסט נראה כמו מקום טוב להתחיל בקריירת כתיבה". אם עוד כמה עשירים משועממים ילכו בעקבותיה, אפשר יהיה להתחיל לדבר על היחלצות מהמשבר.  הסיפור ב"Gawker" >> טרנד הטוויטר עדיין מסרב לגווע, וכעת, משפשט ואחז גם בעיתונות המסורתית, נשאלת השאלה: על-פי אילו קודים אמורים לנהוג עיתונאים מכובדים בעודם מעדכנים את המזדנבים שלהם בזוטות שאורכן לא יותר מ-140 תווים? על-פי ממצאיו של גו סטראפ, שהתפרסמו ב"אדיטור ופבלישר", בין העיתונים שנוהגים חומרה יתרה עם כתביהם בכל הנוגע לכתיבה בפלטפורמות בלתי רשמיות אפשר למצוא את ה"וול-סטריט גורנל", ה"וושינגטון פוסט" וה"לוס-אנגלס טיימס". ה"ניו-יורק טיימס", לעומת זאת, מחמיר פחות. כתוצאה מכך, מספר סטראפ, כבר הספיק העיתון לסבול מכמה מקרים שבהם דלף לטוויטר מידע מישיבות המערכת.  מאמרו של סטראפ ב"אדיטור ופבלישר" >> אחרי עיתוני ה"מטרו", מגיע תורו של עיתון ה"טקסי". בהודו הושק השבוע "MumBaee", עיתון חדש שיוצא לאור בלמעלה מ-30 אלף עותקים על-ידי איגוד נהגי המוניות של מומבאי, ומחולק חינם לנוסעי צי הרכב העצום שלו.  הידיעה ב"אינדיה ניוז" >> חביב המדור, איש התקשורת הפופולרי גלן בק, שנוטה לזרוע היסטריה, להפיץ תיאוריות קונספירציה ולפרוץ בבכי במסגרת תוכניתו בערוץ פוקס ניוז, התארח השבוע בתוכנית "The View" וקיבל על הראש מחבורת הקצקעס שיושבות בפאנל. בין השאר כונה בק על-ידי וופי גולדברג "A lying sack of dog mess", שזו הדרך האמריקאית להגיד למישהו בטלוויזיה שהוא חתיכה של חרא. משם זה רק הלך והידרדר.  וופי אומרת לגלן בק מה היא חושבת עליו >>
article 15: 
אשמח אם תוכל בבקשה לסכם את המאמר הבא במשפט אחד.
בג"ץ 8091/06 בפני: כבוד השופט ד חשין העותרים: 1. נ.ט.ו. רשתות גלובליות (ישראל) בע"מ 2. N.T.V Hungry Commercial Limited Liability Company נ ג ד המשיבים: 1. שר התקשורת 2. המועצה לשידורי כבלים ולשידורי לווין 3. ערוצי זה"ב ושות 4. מת"ב-מערכות תקשורת בכבלים בע"מ 5. תבל-תשדורת בינלאומית בישראל בע"מ 6. די.בי.אס. שרותי לווין (1988)בע"מ 7. וש טלקנל בע"מ עתירה למתן צו על תנאי וצו ביניים העותרת 1 היא נציגה בישראל של העותרת 2, חברה זרה המפעילה את ערוץ NTV-MIR, (להלן: הערוץ). העותרות מבקשות צו על תנאי המורה למשיב 1 לנמק מדוע לא יעניק להן, באמצעות משיבות 6-3, היתר לכלול פרסומת ישראלית בשידורי הערוץ. כן מבקשות הן צו על תנאי שיורה למשיבה 2 (להלן: המועצה) לשקול מחדש את החלטתה האוסרת על הערוץ להמשיך ולשלב פרסומות ישראליות בשידוריו, ולהאריך את המועד שנקבע להפסקת שידור פרסומות אלו. כן התבקש צו ביניים, שיורה למועצה שלא לאכוף על משיבות 3-6 את החלטותיה האוסרות על הערוץ שידורי פרסומת ישראלית, ויורה גם לאחרונות שלא לבצע החלטות אלה. העתירה באה בעקבות ס 6כד(א) לחוק התקשורת (בזק ושידורים), תשמ"ב-1982 הקובע כי בעל רישיון כללי לשידורי כבלים לא יכלול פרסומת בשידוריו ובעקבות בג"ץ טלקנל בו הורה בג"ץ לערוץ RTVi (המיועד בעיקר לציבור בישראל או לחלק ממנו) על איסור פרסומת, לאחר מתן 3 חודשי התארגנות, שבעקבותיו הודיעה המועצה למשיבות 3-6 כי הן נדרשות לפעול להפסקת שידורי פרסומות ישראליות גם בערוץ NTV, עד 4.10.2006. בית-המשפט העליון דחה את הבקשה למתן צו ביניים ופסק כי: הנחת המוצא היא, כי שידורי ערוץ NTV מיועדים בעיקרם לציבור בישראל או לחלק ממנו. משכך, ולאור בג"ץ טלקנל, אין הערוץ רשאי לכלול בשידוריו פרסומות ישראליות. לפיכך, אין מקום ליתן צווי ביניים כמבוקש, שכן הדבר יאפשר לערוץ NTV להמשיך ולשדר פרסומות ישראליות בניגוד לחוק. מסקנה זו מתחזקת לאור ההפליה שתיווצר אם יינתן הצו המבוקש, בין ערוץ NTV לערוצים זרים אחרים, שהאיסור לשדר פרסומות ישראליות חל אף עליהם. אין דומה הפליה פסולה זו להבחנה הכשרה והמותרת שבין ערוצים אלה לבין הערוץ שמפעילה טלקנל, בהיות האחרון ערוץ ייעודי, המורשה לפי חוק לשדר פרסומות. אף בקשת העותרות לדחות את המועד שהחל ממנו אסור יהיה לערוץ לשדר פרסומות ישראליות נדחתה, שכן נמצאים אנו מעבר לתקופת שלושת החודשים שבהם היה על העותרות להתארגן לקראת אכיפת האיסור על שידור פרסומות ישראליות בערוץ. היעתרות לבקשת העותרות תיצור הפליה בין הערוץ לבין ערוצים אחרים, שנאלצו להסתפק בשלושה חודשי התארגנות. סיכויי העתירה קלושים ככל שהיא נוגעת לבקשה להתיר שידור פרסומות ישראליות עוד בטרם נתן המשיב 1 החלטה בעניין זה. אשר למאזן הנוחות, אין צורך להכריע במחלוקת שבין העותרות לבין טלקנל בעניין זה. האיסור על שידורים המיועדים בעיקרם לציבור בישראל או לחלק ממנו, אינו מופנה אך כלפי העותרות, אלא על כל ערוץ המשדר שידורים כאלה. לפיכך, אף אם נניח כי הערוץ ייפגע כתוצאה מהאיסור על שידור פרסומות ישראליות, הרי שפגיעה זו היא בבחינת תוצאה טבעית של אכיפת החוק. בדיוק לשם מזעור פגיעה אפשרית מעין זו נועדו 3 חודשי ההתארגנות. לקריאת פסק הדין המלא
article 16: 
אשמח אם תוכל בבקשה לסכם את המאמר הבא במשפט אחד.
האירוע הגדול הראשון שצריכה הייתי לסקר ככתבת "די-צייט" שזה עתה הגיעה לישראל היה הטבח שביצע ברוך גולדשטיין בחברון. כבר אז הבחנתי באופיים המיוחד של דיווחי הטלוויזיה הישראלית. במשך ימים שלמים שודרו דיווחים מיוחדים על הנושא, אותן תמונות זוועה הוצגו שוב ושוב לפרטי פרטיהן. אופי דומה לובש סיקורן של התקפות מחבלים על אזרחים ישראלים – מוצגים צילומים ארוכים וקלוז-אפס ממקום התרחשות הרצח. לאחר רצח רבין ראיתי כיצד נוטלת על עצמה הטלוויזיה את תפקיד הפסיכותרפיסט של עם שלם. מי שהיה משותק מרוב אבל יכול היה להשתתף בהתרחשויות ולהתייחס יום ולילה מול המסך הקטן. העובדה שמהדורת "מבט" עוסקת במשך קרוב לשעה אך ורק בהתרחשויות בישראל ובאזור נותנת לצופה, לעתים קרובות, את התחושה שהוא נמצא במרכז העולם. העורכים במערכת לענייני פנים נאלצים להזכיר מדי פעם שיש סכסוכים, משברים קואליציוניים או בחירות גם במקומות אחרים בעולם.   מרחק זה מכביד במדינה שבה החדשות נשמעות מדי שעה, אפילו בזמן נסיעה באוטובוס ציבורי. אכן, קורה כאן לא מעט, אולם גם כלי התקשורת מדווחים הרבה מאוד. שני העיתונים היומיים הגדולים, "ידיעות אחרונות" ו"מעריב", נאבקים על התפוצה, ומאבק זה משתקף, כמו בכל מקום, בעיקר בכותרות צעקניות ולאו דווקא בעליית רמת הכתיבה העיתונאית. פירושו של דבר הרבה "בלה-בלה", שבארצות אחרות מופץ על-ידי "העיתונות הצהובה". מאידך, אין בישראל, למרבה המזל, אף לא עיתון אחד מסוג ה"בילדצייטונג" הגרמני או "הסאן" האנגלי. לעיתונות ה"בלה-בלה" יש לשייך, בעיני, גם את העיסוק הרעשני במשפחת נתניהו. אין ספק שראש הממשלה, הדוגל בסגנון פוליטי פסבדו-אמריקאי, הביא זאת על עצמו. אולם, אפילו כמשקיפה מן הצד אינני יכולה להשתחרר מהחשד שאילו היה זה שמעון פרס שהיה מבזבז 3,000 דולר בבית-מלון בדאבוס, היתה לכך תהודה פחותה בהרבה. במקרה זה, ייתכן שהגישה התקשורתית השלילית, שנתניהו כה מרבה להתלונן עליה, מילאה בכל זאת תפקיד מסוים, אם כי קטן, שכן יש מספיק סיבות אחרות, ראויות, לדיווח ביקורתי. התחרות על התפוצה מוליכה, לעתים, לפרסום סנסציות שהאקטואליות שלהן אינה עולה על 24 שעות. אולם כיוון שידיעות ישראליות המוצגות כחשובות מאומצות כמעט מיידית על-ידי כתבי העיתונות הבינלאומית, מופיעים בתקשורת האירופית והאמריקאית דיווחים על אודות אירועים שכבר אינם אקטואליים. לדוגמה, דיווח על ראיון עם פרופ זאב מעוז, מנהל המכון ללימודים אסטרטגיים באוניברסיטת תל-אביב, שבו הוא מתייחס במלוא הרצינות לאפשרות של פוטש צבאי בישראל, הופיע ביומון הגרמני "פרנקפורטר אלגמיינה צייטונג", אף שבאותה עת שוב לא זכה כלל לתשומת לב ציבורית. דיווח זה הוביל לקריאה טלפונית אלי ממרכז השבועון "די-צייט" בגרמניה, שעורכיו רצו מאמר מפורט בנושא לשבוע לאחר מכן. לאחר כמה וכמה שיחות עם "יודעי דבר", אושר לי את אשר כבר שיערתי קודם לכן: שהנושא הוא "זבוב שתוחלת חייו היא יום אחד", כפי שאופייני לתנאי התקשורת הישראלית. אך כיצד להבהיר זאת למערכת שבועון הבית שלי, שעורכיו קראו זה עתה על הנושא בעיתון היומי החשוב בגרמניה? לא כל מה שהתקשורת הישראלית מייצרת מדי יום ביומו הוא באמת "אקטואלי" כפי שהוא מוצג. לעבוד ככתבת חוץ עבור שבועון מסוג "די-צייט" משמעו לדווח על התפתחויות ארוכות טווח. אולם, משום שכל העת מועברים מישראל כל-כך הרבה דיווחים אקטואליים, עלי ללחוץ על המערכת בהמבורג שוב ושוב שגם לה כדאי לפרסם נושאים חשובים שהם עדיין בלתי ידועים, ושאנחנו יכולים להדפיסם ראשונים. ברם, אם מתפוצץ מטען חבלה או יש התנגשויות אלימות, אין ברירה אלא להזיז מאמר מתוכנן על תום עידן הקיבוצים או על הקוניקטורה בתחום הטכנולוגיה המודרנית, לטובת המצב ה"אקטואלי באמת". גיזלה דאכס היא כתבת השבועון הגרמני "די-צייט" בישראל גיליון 9, יוני 1997
article 17: 
אשמח אם תוכל בבקשה לסכם את המאמר הבא במשפט אחד.
בדירתה של השחקנית אלפרידה ריטר, שזה עתה חזרה מרוסיה. מזוודות פרוקות למחצה. העיתונאים פיקסל, פייגל והלברשטאם מנופפים בזרועות ומציפים אותה בשאלות. שלושתם ביחד (בערבוביה): יש לך סימנים של הנאגאייקות [שוט רוסי]? בואי תראי אותם? אנו רוצים פרטי פרטים, details. איך הייתה המוסקוואיות? מה הרשמים שלך? את בוודאי סבלת נורא, את שומעת, בוודאי ס ב ל ת? פיקסל: תארי כיצד התייחסו אליך כאל אסירה! פייגל: אנא ספרי על רשמייך עבור מהדורת הערב! הלברשטאם: תארי עבור מהדורת הבוקר מה הייתה האווירה בדרך חזרה! אלפרידה ריטר (במבטא צפון גרמני ובחיוך): רבותי, אני מודה לכם על העניין הרב, זה באמת נוגע ללב, שהווינאים האהובים שלי שמרו את אהדתם אלי. אני מודה לכם מכל הלב, שכל כך טרחתם באופן אישי. הייתי בשמחה גם מחכה עם פריקת המזוודות, אולם אינני יכולה לומר לכם אלא שהיה מאוד מאוד מעניין, ששום דבר רע לא קרה לי ושהנסיעה חזרה היתה אמנם ארוכה, אבל אפילו לא במקצת קשה, ושאני (בטון שובב) מאוד שמחה להיות שוב בווינה האהובה. האלברשטאם: מעניין—כלומר הנסיעה חזרה היתה ארוכה—את מוכנה להודות בכך? פייגל: היא אמרה קשה. פיקסל: חכו רגע, את ההקדמה כתבתי כבר במערכת—רק רגע—(כותב)—מיסורי השבי הרוסי נפדתה, ולאחר נסיעה ארוכה וקשה הגיעה סוף-סוף ליעדה. האמנית הגירה דמעות שמחה, ביודעה על היותה שוב בעירה האהובה וינה. אלפרידה ריטר (מאיימת עם האצבע): דוקטור שלי, דוקטור שלי, את זה לא אמרתי, להיפך, אני אמרתי שבכל הקשור אלי אינני יכולה להתלונן על כלום. פיקסל: אהה! (כותב) האמנית מתבוננת כעת אחורה בשוויון נפש אירוני מסוים על מה שעבר עליה. אלפרידה ריטר: אבל מה זה?—אני חייבת לומר—לא, דוקטור, אני מזועזעת. פיקסל (כותב): אבל אז—כשהמבקר רענן את זיכרונה, היא ביטאה זעזוע. במלים נרגשות תארה ריטר כיצד ניטלה ממנה כל אפשרות להתלונן על היחס לו זכתה. אלפרידה ריטר: אבל דוקטור, מה אתה מנסה לעשות?—אני בשום אופן לא יכולה לומר... פיקסל: היא אפילו לא יכולה לומר. אלפרידה ריטר: אבל באמת—אני לא יכולה באמת לומר. הלברשטאם: אבל באמת, את לא יודעת שאפשר לומר הכל?! חברה יקרה, הביטי, קהל הקוראים רוצה לקרוא, את מבינה. את י כ ו ל ה לומר. אצלנו בוודאי, ברוסיה אולי לא, כאן תודה לאל יש זכות דיבור, לא כמו ברוסיה. כאן השבח לאל ניתן לומר הכל על המצב ברוסיה. האם ברוסיה התעניין עיתון כלשהו בך כמו כאן. נו אז! פייגל: ריטר, גלי תבונה. האם את חושבת שקצת פרסומת תזיק לך במקום שבו את עוד מתכוונת להופיע? נו אז! אלפרידה ריטר: אבל רבותי—אני לא יכולה—זה הרי מצוץ מהאצבע—לו הייתם רואים זאת בעצמכם—לו הייתה לי אפילו תלונה מזערית על הצקות ברחוב או במשרדים —אתם מעלים על דעתכם שהייתי שותקת? פיקסל (כותב): רועדת עדיין מהתרגשות, נזכרת ריטר כיצד ההמון ברחוב מעך את אצבעותיה, כיצד הציקו לה במשרדים כאשר העזה להביע תלונה מזערית וכיצד היא היתה חייבת לשמור על שתיקה בנוגע לכל החוויות האיומות הללו. אלפרידה ריטר: אבל דוקטור, אתה חומד לצון. אני יכולה לומר לכם אפילו שהשוטרים באו מאוד לקראתי, הושיטו יד היכן שיכלו. לא היתה לי בעיה כלשהי לצאת החוצה לכל מקום שרציתי, ולחזור הביתה אחר כך, אני מבטיחה לכם, לו הייתי מרגישה אפילו לשנייה אחת כאסירה... פיקסל (כותב): האמנית מספרת, שבמקרה אחד כאשר היא ניסתה לצאת החוצה, באו השוטרים לקראתה, אחזו בה בידה והחזירו אותה הביתה, ושלמעשה חיה חיי אסירה... אלפרידה ריטר: כעת אני באמת כועסת—אין זו אמת רבותיי-אני מוחה! פיקסל (כותב): היא באמת כעסה, בהיזכרה בחוויות אלה, במחאותיה חסרות הטעם. אלפרידה ריטר: אין זו אמת רבותיי! פיקסל (כותב): לא אמת? מה זאת אומרת לא אמת? כל מלה שכתבתי יצאה מפיך. מערכה ראשונה, תמונה 14, מתוך "ימי האנושות האחרונים: טרגדיה בחמש מערכות עם פתיח ואחרית דבר" מאת קארל קראוס, בתרגומה של ד"ר איריס רחמימוב מאוניברסיטת תל-אביב, מובאת כאן באדיבות האוניברסיטה Karl Kraus, Die Letzten Tage der Menschheit: Tragödie in fünf Akten mit Vorspiel und Epilog Edition 1926 (Die Fackel Wien, Leipzig) מה שנשמיד / אורן פרסיקו מי שצורך תקשורת באופן ביקורתי, חב חוב עצום לקרל קראוס גם אם מעולם לא קרא מילה אחת שכתב
article 18: 
אשמח אם תוכל בבקשה לסכם את המאמר הבא במשפט אחד.
חברות וחברים, בדרך לניצחון נוסף באחד המאבקים שלנו! דיווחנו לכם על זה ראשונים עוד כשזה היה בתנור, אך כעת זה סופי: מבקר המדינה קובע בדוח רשמי כי על כל איש ציבור לפרסם מדיניות למחיקת פוסטים ביקורתיים בדפיו הציבוריים, וכי חסל סדר חסימה שרירותית!  השנה אספנו יחד אתכם מידע על פוליטקאים שחוסמים אזרחים בעמודי הפייסבוק שלהם – ללא אזהרה מראש, וללא כל סיבה מוצדקת. כלומר מגיבים שלא התבטאו באלימות, אלא רק העבירו ביקורת מנומסת או שאלו שאלות – אוידו מדפים שאנו מממנים באמצעות כספי מיסים. אותם גולשים נחסמו מדפים שלא דנים בהם על עיצוב הסלון, אלא על התנהלות ציבורית. פנינו לוועדת האתיקה של הכנסת בנושא – וחסמו אותנו. עיתונאים אחרים? צחקו עלינו. לבסוף ערכנו סקר חסימות גדול יחד עם אסתי סגל, ופנינו למבקר (יחד עם רבים אחרים שנחסמו). כעת מבקר המדינה מתקין כללים דיגיטליים מעולים! "מניעת ביקורת לא נוחה לאיש הציבור או לגוף הציבורי" הוא אומר, אך אינה סיבה המצדיקה חסימה. לדברי המבקר, יש לנקוט תחילה ב"אמצעים שפגיעתם בחופש הביטוי פחותה, כמו מתן אזהרה או חסימה מוגבלת בזמן". המבקר קבע כי על גוף ציבורי או איש ציבור המפעיל דף פייסבוק ציבורי לפרסם מדיניות בדבר השימוש בדף ולקבוע נהלים. "על נוהלי השימוש לעלות בקנה אחד עם הזכות לחופש הביטוי ולכלול אמצעי תגובה מידתיים שיינקטו נגד המפרים את מדיניות השימוש בדף, כגון אזהרה קודם מחיקה או חסימה לזמן מוגבל בתגובה על ההפרות הראשונות". עוד הוא קובע שהסנקציות צריכות להיות מנומקות ויש לתעד את הטלתן. הכנסת והפוליטיקאים עלולים לא לאמץ את הנחיות המבקר בנושא. אך כעת עתירה שתוגש לבית המשפט בנושא תוכל להישען על פסיקתו! במיוחד מול שרים וראשי ערים (מול הח"כים פסיקת המבקר היא יותר בגדר המלצה, בניגוד לרשות המבצעת). אז מי מרים את הכפפה?   
article 19: 
אשמח אם תוכל בבקשה לסכם את המאמר הבא במשפט אחד.
אם תמונה שווה אלף מלים, אולי אפשר להסתפק בטקסט? מתברר שזאת עמדתו של ה"ניו-יורק טיימס". קוראיו של העיתון האמריקאי יכלו לקרוא שאת השער של הגיליון החדש של "שרלי הבדו" תעטר דמותו של הנביא מוחמד, בעינו דמעה, בידיו השלט "Je suis Charlie" ומעליו הכיתוב "הכל נסלח". אבל את הקריקטורה עצמה לא יכלו לראות. המאמר של רייצל דונאדיו מה-12.1.15 מתאר את ישיבת המערכת של 25 הניצולים מהטבח בשבועון הסאטירי, שהתנהלה במשרדי העיתון "ליברסיון", שהתנדב לספק את האכסניה הזמנית. בסיום הישיבה המוצלחת, כותבת דונאדיו, "בשמחה אם גם באירוניה", הם פרצו בקריאות "אללהו אכבר". המאמר מלווה בשלוש תמונות, באחת מהן נראים הניצולים העמלים על הגיליון שיודפס בחמישה מיליון עותקים, במקום 60 אלף שבשגרה. אבל הקריקטורה שבמרכז העניין, כמו גם הקריקטורות האחרות של מוחמד שפירסם "שרלי" בעבר, אינן ביניהן. צריך סיבה טובה כדי לא לכלול את הקריקטורות בכתבה הזאת ובדיווחים השונים על הפיגוע. האם הסיבה של ה"טיימס" היתה טובה דייה? רבים חשבו שלא. האומבודסמן של העיתון, מרגרט סליבן, הקדישה שני טורים לעניין. את ההחלטה לא לפרסם קיבל העורך הראשי דין באקט, היא כותבת, ונימק זאת כהתחשבות בקוראים: "יש לנו סטנדרט שמשמש אותנו נאמנה כבר זמן רב: יש הבדל בין עלבון שלא לצורך לבין סאטירה. רוב הקריקטורות הן עלבונות שלא לצורך". באקט הכחיש כי מדובר בכניעה לפחד מפני פעולת תגמול או דאגה לשלומם של אנשי ה"טיימס" ברחבי העולם. התייעצתי עם אנשי הדסק הבינלאומי, סיפר העורך, ואלה אמרו שהם אינם חוששים. ההחלטה היתה עקרונית, הצהיר. אפשר להבין זאת: ה"טיימס" לא היה מוצא לנכון לפרסם קריקטורות כאלה בימים כתיקונם, אז מדוע היום? אלא שאם אפשר להצדיק את אי-הפרסום של הקריקטורות הקודמות של "שרלי" בדיווחים לאחר הפיגוע, כאשר הפוקוס החדשותי היה הטבח עצמו והתמונה המרכזית היתה זירת האירוע רווית הדם, הרי כאשר במוקד נמצא הגיליון החדש, הדיווח ללא השער המדובר מעורר תחושת צדקנות יותר מאשר כבוד לקוראים רגישים. ואולי גם הערך החדשותי של הקריקטורות אינו מחריג אותן מההתנהלות בשגרה ואינו מצדיק את הפגיעה האפשרית ברגשות הקוראים? המוטו של ה"ניו-יורק טיימס", שמופיע בראש כל מהדורה, הוא "כל החדשות שראויות לדפוס". לפנינו, אם כן, דילמה בין "כל החדשות" לבין "הראויות לדפוס". כספינת הדגל של העיתונות האמריקאית, ה"טיימס" מושך תשומת לב רבה יותר, ובהתאם גם מעניק תשומת לב יתרה להצדקת החלטותיו. אבל כלי תקשורת אחרים נהגו באופן דומה. גם הרשתות CNN ו-NBC, כמו גם הסוכנות AP, לא פירסמו את הקריקטורות. "וושינגטון פוסט" נמנע בתחילה מפרסום הקריקטורות הישנות, בדומה ל"טיימס", מתוך רגישות לקוראיו (למעט במאמר דעה, בהחלטה של עורך הדעות), אבל בדיווחו על הגיליון החדש של "שרלי" הביא את תמונתו, וכך נהג גם ה"וול-סטריט גורנל". בטורה השני, לאחר הדיווח על השער של "שרלי", סברה האמבודסמן סליבן שה"טיימס" היה צריך להכריע באופן דומה: "קוראי העיתון לא היו צריכים ללכת למקום אחר כדי למצוא את התמונה". ייתכן של"ניו-יורק טיימס" היה קל לדבוק בעקרון אי-הפרסום מפני שעם האינטרנטיזציה של התקשורת, קשה להאמין שגם הקוראים הנאמנים ביותר לא נחשפו לתמונות. אפילו עיתונם האהוב סיפק קישור לתמונת השער החדש; כך הקוראים נחשפים למלוא האינפורמציה, בעוד שהעיתון יכול לשמור על העמדה הבלתי מתפשרת. אפשר לתהות: האם ההחלטה של באקט היתה נותרת בעינה גם בעידן לא מקוון, עת הקוראים היו תלויים במידה רבה בעיתון כדי להיחשף לתמונת השער של "שרלי"? כלי תקשורת אחרים הציגו עמדה עקרונית שונה בתכלית. פלטפורמות אינטרנטיות כמו "הפינגטון פוסט" ו"באזפיד" פירסמו את הקריקטורות מלכתחילה ובהבלטה. נח שכטמן, עורך ב"דיילי ביסט", שפירסם פאנל של הקריקטורות, אמר ל"קולומביה גורנליזם ריביו" ש"כלי תקשורת שמחליטים שלא לפרסם את התמונות האלה או לטשטשן ראויים לגינוי". עיתונים מרכזיים באירופה פירסמו גם הם את הקריקטורות, ביניהם "פרנקפורטר אלגמיינה צייטונג" הגרמני, "נויה זוריצר צייטונג" השווייצרי, "קוריירה דלה-סרה" האיטלקי וכמובן "לה-מונד" הצרפתי. אבל דווקא העיתון הדני "יילנדס פוסטן", שב- 2005 פירסם 12 קריקטורות של מוחמד שעוררו מהומה רבתי, שמר הפעם על שתיקה ויזואלית. העורך יורן מיקלסן מצוטט ב"קולומביה גורנליזם ריביו" כאומר: "אני שומר על זכותי כעורך לפרסם בעתיד קריקטורות מכל הסוגים. אבל לא עכשיו. האמת היא שמבחינתנו זה יהיה חסר אחריות לגמרי לפרסם כעת קריקטורות ישנות או חדשות של הנביא. רבים לא ירצו להודות בכך. אני מודה בכך, הגם שבחוסר רצון".
article 20: 
אשמח אם תוכל בבקשה לסכם את המאמר הבא במשפט אחד.
מהו מדור "הגנזך" דו"ח כספי, 2008 דו"ח כספי, 2009 דו"ח כספי, 2010 דו"ח כספי, 2011 דו"ח כספי, 2012 דו"ח כספי, 2013 דו"ח כספי, 2014 דו"ח מילולי, 2008 דו"ח מילולי, 2009 דו"ח מילולי, 2010 דו"ח מילולי, 2011 דו"ח מילולי, 2012 דו"ח מילולי, 2013 דו"ח מילולי, 2014 תקציר הליכי ביקורת מטעם רשם העמותות, 2015 חמשת מקבלי השכר הגבוה בעמותה, 2009 חמשת מקבלי השכר הגבוה בעמותה, 2010 חמשת מקבלי השכר הגבוה בעמותה, 2011 חמשת מקבלי השכר הגבוה בעמותה, 2013 חמשת מקבלי השכר הגבוה בעמותה, 2014 עמותת יתדות תשמ"ו להחדרת ערכי היהדות: תעודת רישום, 1986 נסחי חברה, יתדות ת.ש.מ.ו הוצאה לאור ופרסומים בע"מ: 22.4.18 | 8.4.21 עשיית שימוש כלשהו, לרבות עיון, קריאה והסתמכות על מסמכים כשהם לקוחים מתוך מדור זה, היא בבחינת הסכמה מכללא מצדו של עושה השימוש לעשות זאת באופן הוגן וסביר ובהתאם לכל דין, תוך הימנעות מהפרת זכויות כלשהי. המסמכים הנכללים במדור מפורסמים כפי שנתקבלו, ול"הצלחה" ו/או ל"העין השביעית" אין ולא תהיה כל אחריות ו/או שליטה על תוכנם, צורתם, שלמותם וכיו"ב. גולשים המחזיקים בידיהם מסמכים שיש תועלת בחשיפתם לאור השמש מוזמנים לפנות אלינו ולמסור אותם באמצעות כתובת האימייל contact@the7eye.org.il
article 21: 
אשמח אם תוכל בבקשה לסכם את המאמר הבא במשפט אחד.
גון סטיוארט, מנחה ה"דיילי שואו" בערוץ קומדי-סנטרל, הוא הסטיריקן המצליח והמפורסם ביותר בארה"ב. סקרים ומחקרים טענו כי התוכנית בהגשתו שקולה למשדרי חדשות רגילים מבחינת היקף המידע המוצעת לצופים, וכי עבור נתח גדול של צופי הטלוויזיה האמריקאים היא משמשת ספק המידע העיקרי של אקטואליה.  לכבוד פרשת האזנות הסתר, המאיימת על אחיזתו של רופרט מרדוק באימפריית העיתונות הגדולה בעולם, כמה קטעים מן התוכנית העוסקים באיל התקשורת – מ-2003 ועד לפרשה הנוכחית. קטעי הווידיאו מובאים כאן בהתאם לרשיון השימוש באתר התוכנית. The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook
article 22: 
אשמח אם תוכל בבקשה לסכם את המאמר הבא במשפט אחד.
 "תולעת המשפט" הוא פרויקט ביג דאטה שנועד "להנגיש בצורה פתוחה וגולמית נתונים על הנעשה בבתי-המשפט בישראל", כך על-פי הצהרת הכוונות של מייסדו, אנדי וורמס. וורמס שוחח על הפרויקט ועל תפיסת העולם שמאחוריו ב"קול העין", תוכנית הרדיו של "העין השביעית" וקול-הקמפוס. להלן גרסה ערוכה של השיחה שקיים איתו המנחה איתמר ב"ז. "תולעת המשפט", מספר וורמס, עושה שימוש במאגר הנתונים של אתר האינטרנט של הרשות השופטת, המציג מידע על התיקים המשפטיים הנידונים בבתי-משפט ברחבי הארץ. "תולעת המשפט עושה דבר מאוד פשוט: היא לוקחת את כל הנתונים ומכניסה אותם לגיליון אלקטרוני, כלומר לאקסל, כך שכל אחד יוכל לעבוד על זה עם כלים סטטיסטיים ומספריים ולעשות את הבדיקות שהוא מעוניין בהן ולהגיע למסקנות". איזה סוג של מסקנות אפשר להסיק מהמידע שהנגשת עד עכשיו? "למשל, כמה תיקים נפתחים בכל בתי-המשפט, כמה שופטים מטפלים בכמה תיקים, ובאיזה סוגים של תיקים. פרסמנו גם רבע מיליון רשומות של מינויים מקצועיים בשכר שנעשו בבתי-המשפט – בתי-המשפט בארץ, כשהם מנהלים תיקים, ממנים אנשי מקצוע כמו רופאים או עורכי-דין שמסייעים בתיק. "פעם פנה אלי עיתונאי שרצה לבדוק האם יש דפוסים שחוזרים על עצמם כשבתי-המשפט ממנים אנשי מקצוע – למעשה הוא רצה לבדוק האם יש איזושהי קומבינה שלפיה אנשי מקצוע מסוימים מקבלים הרבה יותר מינויים מאנשי מקצוע אחרים. לשמחתנו לא יצא מזה שום פרסום כי העיתונאי הגיע למסקנה שאין משהו חריג, שבאמת התיקים מפוזרים באופן די רחב בין מספר גדול מאוד של אנשי מקצוע. הדבר המעניין הוא שיש לנו את היכולת בתור אזרחים ובתור פעילים לבדוק את הרשויות שלנו ולעמוד על תפקודן". למה להנגיש מידע דווקא ממערכת המשפט? "מערכת המשפט היא מערכת מאוד חשובה בישראל, שנוגעת לכל תחומי החיים שלנו – לחיינו הפרטיים, לחיינו העסקיים וליחס בין האזרחים לבין הרשויות. למעשה, זו תמונת ראי של החברה כולה. אפשר לראות באיזה ערים מגישים הכי הרבה תביעות, איזה חברות ביטוח או חברות תחבורה מקבלות הכי הרבה תביעות, מה שיעור התביעות שנמצאות מוצדקות. דרך הסכסוכים, התביעות והתיקים בבתי-המשפט אנחנו רואים תמונת מצב של כל החברה הישראלית". ב"תולעת המשפט" אתה מתבסס על מידע פומבי שהממשלה מנגישה. איזה ציון היית נותן לממשלה בתחום תחזוקת מאגרי הנתונים הפתוחים שלה? "תולעת המשפט סורקת אך ורק את החלק הפומבי של אתר בתי-המשפט. לחלק החסוי אין לנו גישה. מצד אחד מערכת המשפט, בגלל הטבע והייעוד שלה, וגם בגלל החוקים בארץ, היא אחת המערכות הכי פתוחות בישראל – וכל אחד יכול להיכנס ולמצוא שם נתונים. מצד שני, המערכת מאוד קשה ומסורבלת לשימוש. אין למשל פונקציות של חיפוש או סטטיסטיקות". צריך לציין, מדובר בפונקציות מאוד בסיסיות. אם אני רוצה למשל לראות במערכת "נט-המשפט" את כל ההליכים שקשורים לאהוד אולמרט – אני לא יכול פשוט להקיש כמו בגוגל "אהוד אולמרט" ולקבל את כל התיקים. "זה לא קיים. אתה צריך לחפש את זה ידנית בתהליך מאוד ארוך ומייגע שייקח לך אלפי שאילתות, או שאתה יכול לנסות את מזלך ולשלם כסף למאגרים פרטיים שנמצאים בשימוש של משרדי עורכי-דין, אבל בהם לא כל הנתונים מופיעים – רק מה שיש בו עניין לעורכי-דין. "עורכי-דין בדרך כלל מתעניינים במקרים שבהם בית-המשפט הגיע לפסק דין והפעיל עקרונות משפטיים. לעומת זאת, בתולעת המשפט אפשר למצוא גם תיקים שהסתיימו בפשרה, שאין בהם בדרך כלל עניין משפטי – אבל לפעמים אפשר לגלות בהם דפוסים. למשל, חברה שמגיעה ליותר מדי פשרות – יכול להיות שהיא פועלת לפי שיטת מצליח ולא מטפלת בלקוחות שלה בצורה הגונה". מה גרם לך להקים את האתר? "האתר הוקם בהשראת הסדנא לידע ציבורי, עמותה שעוסקת בהנגשת מידע ממשלתי. השתתפתי פעם בהאקתון שלהם, הם עושים דברים דומים עם מאגרים אחרים, כמו מאגרים של רשויות הבנייה והתכנון ומאגרים של תאונות דרכים. הנושא עלה – ולקחתי את זה לאט-לאט. "תולעת המשפט נמצאת בקשר עם מספר חוקרים באקדמיה, עיתונאים ופעילים שעושים שימוש בנתונים כדי לבדוק את הנושאים שמעניינים אותם. זה פרויקט מאוד צעיר שפועל עם מעט משאבים, אז בינתיים זה לא הניב שום פרסום, אבל יש הרבה אנשים שמתעניינים ועובדים עם זה". שלוש שנים מהיום, איך היית מדמיין את "תולעת המשפט"? "בעוד שלוש שנים, אם יהיו זמן ומשאבים, תולעת המשפט תשקף באופן מלא את כל הפרטים שקיימים באתרי הממשלה, וגם תתעדכן בזמן אמת כך שניתן יהיה לראות היום את כל מה שקרה אתמול במערכת המשפט". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס מדי שבוע בימי חמישי בשעה 12:00, וזמינה להאזנה באתר התחנה ובאתר "העין השביעית". ניתן גם להתחבר לפיד ה-RSS של "קול העין" באתר icast. עורכת מוזיקלית: חן ליטבק.
article 23: 
אשמח אם תוכל בבקשה לסכם את המאמר הבא במשפט אחד.
 חיים זיסוביץ משוחח עם השופט בדימוס מישאל חשין ועם העיתונאי מוטי קירשנבאום, על הסוגיות שמעוררות ההדלפות של תמלילי החקירה של ראש הממשלה אהוד אולמרט. האם הפרסום פוגע בהליך המשפטי, ולמי יש אינטרס להדליף את החומרים?  התקשורת פרסמה בהבלטה סרטון וידיאו שצילמה נערה פלסטינית בשליחות ארגון "בצלם", המתעד חייל צה"ל יורה כדור גומי בעצור פלסטיני כבול. חיים זיסוביץ משוחח עם אורן יעקובוביץ מ"בצלם", אור הלר מערוץ 10 ויועצת התקשורת אמילי עמרוסי (לשעבר דוברת מועצת יש"ע): האם ראוי שהתקשורת תעשה שימוש בחומרים "מטעם", שיכול להיות שנערכה בהם מניפולציה?  "עם כל הקושי, אני חייב להצטרף למבקרים כולם... לפעמים גם הקונצנזוס יכול להיות צודק". יאיר גרבוז על התוכנית "הפוליגרף", על הטלוויזיה כמשק אוטרקי ועל סיום עונת השידורים של "תיק תקשורת". התוכנית תשוב בתום הפגרה.
article 24: 
אשמח אם תוכל בבקשה לסכם את המאמר הבא במשפט אחד.
שכר הח"כים יעלה השבוע בכ-1,300 שקלים. את זה אתם כבר יודעים. אבל מה היה קורה אילו הח"כים היו מקבלים את המלצת הוועדה שהם בעצמם מינו לענייני התנאים שלהם? בדקנו: השכר היה עולה במצטבר, מאז 2015, בכ-680 שקל בלבד, במקום בכ-5,300 ש"ח. הפעם ב #טרחנות_לשבת החלטנו לבדוק מה היה קורה אם הח"כים לא היו קובעים לעצמם את השכר. * ועדה ציבורית שמינתה הכנסת דנה בסוגיית השכר במשך חודשים רבים, ולבסוף קבעה כי על השכר להיות מוצמד למדד המחירים לצרכן (יוקר המחיה) ולא לשכר הממוצע במשק. כתוצאה מכך, שכר הח"כים היה אמור להפסיק לזנק מדי שנה, מעשה שחברי הכנסת לא היו מוכנים לסבול. אז מה עשו? ועדת הכנסת בראשות דוד ביטן פשוט דחתה את המלצתה של הוועדה ב-2015. במקום זאת, הח"כים קבעו כי השכר יוצמד לשכר הממוצע במשק.  המשמעות הישירה: העלאת שכר של בין 700 – 1400 ש"ח בחודש מדי שנה. יש לציין כי חברי אופוזיציה מהמחנה הציוני, יש עתיד ומרצ נלחמו, ללא הצלחה, בניסיון לקבל את המלצות הוועדה הבלתי תלויה. בהערכה שביצענו, מצאנו כי אם הצמדת השכר הייתה מתקבלת כפי שהציעה הוועדה – לפי מדד המחירים – השכר בין שנת 2015 לשנת 2020 היה עולה בכ-680 שקל (במקרה שמדד ירד השכר היה אמור לקפוא). פתרון ביניים שניתן היה לאמץ, הוא תמהיל של הצמדת השכר הממוצע ויוקר המחייה, וכך לקבל העלאה ריאלית, אך מתונה יותר לאורך השנים. בנקודה זו ראוי לציין גם את השרים שסידרו לעצמם מנגנון הצמדה דומה, פשוט כי הם חששו שהח"כים "הרגילים" ירוויחו יותר מהם.  לפני שנתיים פעלו השרים מול ועדת הכספים כדי לסדר לעצמם העלאה רטרואקטיבית באותה שנה של כ-5,000 שקל בחודש, סכום הנושק לשכר המינימום בישראל (5,300 שקל), יחד עם הצמדה דומה – לשכר הממוצע. כתוצאה, שכר השרים זינק מ-39,236 ל-44,200 ש"ח. לאחר העלאה בינואר 2019 והעלאה נוספת בינואר הקרוב, יעמוד השכר על מעל ל-50,000 שקל (כאמור, סכום סופי יקבע בינואר). תארו לכם שאתם יושבים תשעה אנשים בבר, וכל אחד מכם מרוויח שכר מינימום – 5,300 שקל. שכרכם הממוצע הוא גם 5,300 שקל. פתאום נכנס לחדר מנהל בנק, ששכרו עומד על מאתיים אלף שקל בחודש – השכר הממוצע יקפוץ ל-24,770 שקלים!  מנגד עומד השכר החציוני, הקו שחותך באמצע את מקבלי השכר, 50% מהשכירים מרוויחים מתחתיו ו-50% מעליו. במקרה הזה השכר החציוני לא ישתנה, ויישאר על 5,300 שקל. בשונה מהשכר הממוצע שמפורסם פעם בחודש, השכר החציוני מפורסם פעם בשנה, ובשנת 2018, עמד על 7,988 שקל. זאת בשונה מהשכר הממוצע  במשק, שעמד באותה תקופה על 10,584 שקל. בשורה התחתונה: הממוצע רגיש מאד לנתונים קיצוניים, ואם אלו יגדלו ופערי השכר במשק יתרחבו, יעלה גם שכר הח"כים. תמהיל של ממוצע ומדד היה יכול לרסן את הקפיצות האלו, ועדיין לספק העלאת שכר סבירה מדי שנה. * השנה האחרונה הייתה חריגה ביותר והכנסת כמעט ולא עבדה. הח"כים יקבלו העלאה שאף ארגון לא היה מאשר לעובדיו. פנינו לכלל סיעות הכנסת וכרגע מפלגות כחול לבן, ישראל ביתנו והמחנה הדמוקרטי הן היחידות שהסכימו לוותר על העלאת השכר הקרובה. אנו קוראים לשאר חברי הכנסת לפעול באופן דומה. לא עבדתם שנה. העלאה הזו לא מגיעה לכם. 
article 25: 
אשמח אם תוכל בבקשה לסכם את המאמר הבא במשפט אחד.
המחקר מנתח מכתבים שפורסמו ב"הארץ" במחצית הראשונה של 2003. נמצא כי הכותב הממוצע נמנה עם המגזרים החזקים בחברה; שיעור בני הקבוצות המוחלשות נמוך. התפלגות נושאי המכתבים מצביעה על התעלמות מן השסעים החברתיים לטובת מיקוד תשומת הלב בסוגיות פוליטיות/מפלגתיות. כותבים רבים נוקטים לשון "אנחנו", האמורה לכלול את כלל האזרחים. אף שהפרופיל הסוציו-דמוגרפי של החתומים על המכתבים הוא של אליטות, מרביתם מייצרים את הרושם כאילו יש אחידות בתוך החברה הישראלית וכאילו השסעים הפנימיים ממוזערים עד כדי אי-נראות. האויב הערבי נתפס, מכונן ומשועתק כישות שמעברה השני מתגלמת ישות אחידה ולְכידה של "כלל עם ישראל". המחקר נערך במסגרת הסדרה "התקשורת המגזרית בישראל", פרי עבודתה של קבוצת מחקר שקמה בשנת 2003 במסגרת מכון חיים הרצוג.
article 26: 
אשמח אם תוכל בבקשה לסכם את המאמר הבא במשפט אחד.
דייוויד בלאט נראה מהורהר על שער מוסף הספורט של "ידיעות אחרונות". "מחפש תשובה" היא כותרת טובה. כוחה במה שלא נאמר בה. השער מזמין את הקורא למה שנראה ככתבת פרופיל על מאמן מכבי תל-אביב. זהו שער יום חמישי קלאסי של ספורט "ידיעות אחרונות", לקראת משחק היורוליג בערב. העיתון של הקבוצה ממשיך במסורת מופלאה של 40 שנה, ואפילו עם אותו כתב – רפאל נאה. אלמלא התבקש מבט חדש על ספורט "ידיעות", לא היתה סיבה להתעכב על השער יותר משלוש שניות.  דפדוף לעמ 2 הזמין תהיות. מה שהוצג כסיפור מגזיני על בלאט וזכה לכותרת מסוגננת ולתצלום דיוקן מבטיח התגלה כלא יותר מידיעה שגרתית מנופחת. הרבה מלים, מעט חדשות. מאחורי החזות החגיגית התגלתה עבודה עיתונאית לא משכנעת. בלאט עצמו סיפק רק כמה משפטים בנאליים, ייתכן אפילו שנלקחו ממסיבת עיתונאים. האזכור של חילוקי דעות בין ההנהלה למאמן אינו חדש. סימן השאלה שהמערכת הציבה מעל דמותו של בלאט עובר לקוראים. הם אלה שמחפשים כעת תשובה לשאלה מה חידש להם העיתון. ריבוע קטן בעמ 2 הבטיח ראיון על כשלון הקבוצה עם גיא גודס, עוזרו של בלאט. יש רק בעיה קטנה: בשביל לקרוא אותו יש לסגור את העיתון וללכת למחשב, לאתר ynet. בכך מסמן העיתון את האמת שעדיין אין אומץ להודות בה: החיים מתנהלים במקום אחר, או בעצם באתר האינטרנט שלנו. התוכן המוצע ב-ynet נראה מעניין יותר מהאטריות הצפודות שהוגשו בעיתון. ההפניה לאתר כמוה כהודאה באוזלת יד. או אם תרצו, העיתון מובס על-ידי עצמו. רפאל נאה, המסקר הנצחי של מכבי תל-אביב, הוא שם נרדף לעיתונות של פעם. אין פסול בעיתונות של פעם בתנאי שהיא לא עיתונות חצר. התפקיד של נאה לא רלבנטי כבר מזמן, אבל הקריירה שלו בלתי נגמרת. הסחורה שהוא מספק צפויה ולעוסה. את מירב העניין בנוגע לבלאט מספקים באותו יום ב"ידיעות" אריה מליניאק בפרשנות יצירתית ועמיר פלג בעיתונות נשכנית. ובכל זאת – מי שתופס את מרכז הבמה הוא דווקא נאה, עם אייטם שמתברר כסיפור ללא כיסוי. עמ 5 גאה להציג את המנה הראויה הכמעט יחידה שיש למדור להציע: "פלג בחמישי". עמוד שיש לו אוהדים רבים, וגם שונאים. פרשנות חריפה שמתגוללת על גיבורי השבוע בליווי איור מרהיב. הטור של פלג הוא להיט, אבל אינו מנוצל בחזית הספורט של "ידיעות". רבע שער כהפניה לפלג הוא המינימום ההכרחי, בוודאי בהתחשב בהיצע של המדור בחמישי האחרון. שני עמודי האמצע הציגו את סופרמן רונאלדו, כוכב השבוע בכדורגל העולמי. מעניין שעורכי המדור ויתרו על הפניה בשער, אולי כי כיכב שם יום קודם. ובכל זאת, לפעמים בחירה מתבקשת היא הבחירה הנכונה. התמיהה גדלה מפני שהפניית השער השנייה בגודלה היתה לראיון משעמם עם יוסי מזרחי, מאמן מכבי נתניה. העמוד שקיבל מזרחי היה החוליה החלשה הנוספת של המדור באותו יום. אחרי שתי שאלות בענייני קבוצתו, נשאל מזרחי על נושאים ברומו של עולם. דעתו על ליגת-העל, הדרבי של ירושלים, אבי לוזון או לימור לבנת לא מעניינת ולא באמת חשובה. גם לסתום חור בגודל של עמוד צריך לדעת. "משחק חופשי" היה לפני כשנה וחצי הטור השבועי שבו מרחו השבוי-לשעבר גלעד שליט ואריק הניג את הגיגיהם המפוהקים. שליט השתחרר בינתיים מהעיתון והקוראים נותרו שבויים של הניג, החתום על טור טרחני-תמהוני. עמוד של קטעי רכילות מחו"ל נראה דליל ומפוספס. תמונת חברתו של רונאלדו נמרחה מכף רגל ועד ראש, ולמרות זאת לא הצליחה להיות אטרקטיבית במיוחד. מדור שאמור להיות שמח וצבעוני – מעוצב באופן מיושן. עשרה אייטמים קצרים הותירו רושם שנכתבו כלאחר יד. אחד מהם הפנה את הקוראים ל-ynet, שם יוכלו לצפות בחזאית צרפתייה מגישה את הפינה שלה בעירום. ייתכן שעורך לחוץ במיוחד כיוון אקדח לרקתו של יאיר קטן, החתום על הטקסטים, וכפה עליו לגרד חומרים. אין הרבה כבוד מקצועי בליהוק של ראש דסק עולם לתפקיד של כתב רכילות. ליד ידיעה על איומי עבריינים כלפי כדורגלן שכבה מודעה עגומה, לא תואר לה ולא הדר, שבישרה ביובש כי תחליבי רחצה התגלו כבעלי ריח לוואי, אם כי הם בטוחים לשימוש. כזה הוא מדור הספורט של "ידיעות": לא מסוכן לבריאות, אבל גם לא ממש מזין. בעיקר עולה ממנו ריח לוואי, שמרמז לקוראים שהחיים האמיתיים מתרחשים על המסך. לא בין הדפים. מאמר זה מתפרסם במסגרת הפרויקט "סריקת מערכות". חלקו הראשון של הפרויקט מוקדש לעיתון "ידיעות אחרונות" 
article 27: 
אשמח אם תוכל בבקשה לסכם את המאמר הבא במשפט אחד.
כארבעה חודשים עברו מאז הניח ח"כ בועז טופורובסקי (יש עתיד) את הצעת החוק שלו שתקנה עצמאות לוועדה הציבורית שדנה בשכר חברי הכנסת ותנאיהם. מטרת ההצעה פשוטה ובנאלית למדי – שבכל הנוגע לתנאים של חברי הכנסת – לא יהיו הם שיקבעו אותם. אך הסיעה הגדולה ביותר בקואליציה, שתומכת במוצהר בהצעה, לא מקדמת אותה, אף שהתחייבה רק לאחרונה לעשות זאת. את הצעת החוק אומנם יזם טופורובסקי אך מאחוריה עומדת כל הסיעה, שכבר שנים מנסה לאשר אותה. אבל כל אותן השנים ישבה יש עתיד באופוזיציה. כעת, ההצעה מונחת על שולחן הכנסת כבר ארבעה חודשים, כשאף אחד לא נוגע בה, לא מזכיר אותה ולא נלחם עליה. לכן דינה עלול להיות קבורה. אבל אנחנו לא אמרנו נואש – זה צודק וזה מה שצריך להיות.  איפה עומדים הדברים? נכון לעכשיו ועדת הכנסת, שלה הסמכות הסופית לקבוע את תנאיהם של חברי הכנסת, אימצה את כל המלצות הוועדה כפי שהן. אבל ההיסטוריה מלמדת אותנו שלא רחוק היום שבו תעלה המחלוקת בין הוועדה הציבורית לבין חברי הכנסת. טוב יעשו ביש עתיד אם יאשרו את הצעת החוק כבר עכשיו. ההצעה של יש עתיד להפיכת הוועדה הציבורית שקובעת את תנאי ההעסקה של חברי הכנסת לוועדה מחליטה היא אולי תיקון קל בנוסח ספר החוקים. אבל במציאות היא תשנה הרבה. לא עוד ח"כים שקובעים את השכר ואת התנאים שלהם, אלא ועדה ציבורית שתיתן את הטון הסופי.  לפני ארבע שנים הגשנו הצעת חוק פשוטה – שקביעת שכר חברי הכנסת תהיה בידי ועדה ציבורית ולא בידי חברי הכנסת. מה פתאום שעובד ועוד שליח ציבור! יקבע לעצמו את שכרו? גם השנה, כמו בכל שנה מאז 2015, כל חברי סיעת יש עתיד יוותרו/ יתרמו את תוספת השכר. לא ניקח שקל מתוספות השכר לעצמנו. pic.twitter.com/4DusVY8xZe לצערנו בהצעה החשובה יש גם שתי "עזים" שלא תורמות לה באופן משמעותי ויגרמו למחלוקת מיותרת שעשויה לעכב את כל המהלך. יש עתיד צריכים לוותר על הסעיפים הללו ולהכריע את הסיפור – ובמהירות. ה"עז" הראשונה היא הקביעה שבראש הוועדה יעמוד שופט. דרישה כזו סתם מכניסה את הצעת החוק לשדה אידיאולוגי מיותר ועלולה לגרור טענה ש"שופטים לא יחליטו עלינו". הוועדה הוכיחה את עצמה בעבר גם בלי שופט בראשה וידעה להוציא החלטות שלא לרוחם של חברי הכנסת.  חלק בעייתי נוסף בהצעה הוא הדרישה שאת הוועדה ימנה יו"ר הכנסת ולא יו"ר ועדת הכנסת. אפשר ליצור היוועצות או החלטה משותפת (כמו שקרה בפועל הפעם כשמונתה הוועדה מחדש רק לפני כמה חודשים) אבל כל ניסיון להעברת כוח ממוקד אחד למוקד שני סתם יוסיף עוד למחלוקת הקיימת. טוב יהיה אם ב"יש עתיד" יוותרו על כל הדרמה המיותרת. עד שיזכרו ביש עתיד לקדם את החוק החשוב, הח"כים ממשיכים בבקשות לוועדה הציבורית, חלקן סבירות וחלקן מעט פחות. לאחרונה אישרה הוועדה יועץ נוסף לח"כ יולי אדלשטיין מהליכוד, שמציג אפס עשייה פרלמנטרית. עוד אושרה העלאת השכר (ההגיונית) למתורגמנית של ח"כ שירלי פינטו מימינה. החלטה טרייה מהשבוע היא הגדלת התקציב לבדיקות רפואיות תקופתיות של חברי הכנסת. חברי הכנסת זכאים לבדיקה רפואית תקופתית במכון פרטי אחת לשנה על חשבון הכנסת. הוועדה הציבורית, שהמלצתה אושרה בוועדת הכנסת, אישרה להגדיל את התקציב מסכום של 931 שקלים ל-1,600 שקלים. שיהיה רק לבריאות. אבל עולה השאלה שאותה הציג ח"כ אוסאמה סעדי (הרשימה המשותפת), שנמנע בהצבעה: "מדוע הציבור צריך לממן רפואה פרטית לחברי הכנסת כשיש רפואה ציבורית שמאפשרת זאת?" ולדעתנו, אם צריך לעשות בדיקה מקיפה שנתית אז מדוע לא לקדם זאת לכלל אזרחי ישראל, ואם זה אפשרי אז מדוע צריך את ההחלטה הזו בכלל? ** הכישלון של יש עתיד באישור הצעת החוק הזו מצטרף לשורה של כישלונות לעמוד מאחורי הבטחות אחרות. החל מההבטחה של יאיר לפיד להקים ממשלה מצומצמת ולהגביל את מספר השרים וסגני השרים, חלוקת כספים קואליציוניים חרף ביקורת על כך בעבר, וכלה בעקיפה של נבחרת הדירקטורים שנועדה למנוע פוליטיזציה בחברות הממשלתיות, נבחרת שמי שהקים אותה היה יאיר לפיד עצמו.  אנו מקווים שלפחות פה לא נראה כישלון נוסף. מלשכתו של טופורובסקי ומ"יש עתיד" לא נמסרה תגובה. 
article 28: 
אשמח אם תוכל בבקשה לסכם את המאמר הבא במשפט אחד.
לבו של יואב קרני שותת דם. "באמת שותת", הוא חוזר ומבטיח. על פני ארבעה עמודים במוסף סוף-השבוע של "גלובס" ("גבולות השיח", 24.7.14) הצטרף קרני לגייסות שיצאו ליירט את איש העיתון המתחרה, "הארץ", גדעון לוי, לא לפני שסימן אותו כ"ידידי מנוער, חונכי בעולם העיתונות, שבמשך שנים הערצתי את אומץ לבו ואת דבקותו". בלי לפספס את ההזדמנות לטפיחה עצמית על השכם ("שנינו כתבנו מפעם לפעם זה בשבחו של זה, ואני מתגאה מאוד בשבחיו"), הדרך פנויה להתרת דמו של העמית הבכיר למקצוע, שהעז להזכיר לטייסי חיל האוויר הישראלי שהם אחראים לטבח מזוויע ברצועת עזה ("הרעים לטיס", "הארץ", 14.7.14). "גדעון לוי התקרב להיות בוגד במולדת", מכריז קרני, שלא שוכח לציין כי הוא כבר מזמן אינו חלק מהמולדת הזאת, ושולח אליה הוראות שימוש בבוגדים ממקום מושבו הקבוע בארץ רחוקה. הביקורת של מבקרי המלחמות לטעמו "היא לא רק גסת רוח ונבערת מדעת, אלא גם שקולה כנגד תקיעת סכין בגב". קרני משתמש לגמרי במודע בצירוף המלים ששימש את "האנשים הרעים ביותר בהיסטוריה" (הוא מתכוון כמובן לנאצים, שאת הרטוריקה שלהם הוא מאמץ תוך מצמוץ קליל ביותר), ומגלה בקיאות בכך שאלה המדברים על בגידה במולדת ותקיעת סכין בגב עשו זאת "כדי להחריב את הדמוקרטיה ולחרחר מלחמות עולם", אבל מיד מוציא לעצמו היתר מיוחד לעשות שימוש בניסוחים שמהם נודף "ניחוח כמעט-טוטליטרי", כהגדרתו, שכן "סוף-סוף, יש סכין, יש גב, ויש מעשה של תקיעה. יש מולדת, וממילא גם יש בגידה במולדת". ושלא יהיו לנו אשליות: "לבגידה יש תוצאות". קרני, הומניסט שכמותו, אינו מבקש פגיעה אישית גופנית ("אל נא תיפול שערה משערות ראשו של הבוגד"), ומסתפק בדרישה-תקווה שלוי יוקע אל עמוד הקלון, וקודם כל ראוי "לשקול" את הרעיון "הרע" של ביטול המנוי  ל"הארץ". אם לא יועיל לעיתון הבית, בטח לא יזיק. למה בעצם לעסוק ביואב קרני ולא באלפים שזועקים בגרון ניחר "מוות לבוגדים" בכיכרות או בפייסבוק ובווטסאפ? ובמה שונה קרני מאושיות כמו אביגדור ליברמן ובטח מהפובליציסט יאיר לפיד, שבסך-הכל אמר "חלקנו לא יהיה עימכם" (עבורו, הכותבים ב"הארץ" ופעילי זכויות אדם הם "קיצוניים" ממש כמו בנצי גופשטיין וברוך מרזל, המטיפים לגזענות ברשות התורה וה"עם")? הכל עניין של ציפיות. קרני הוא קודם כל עיתונאי מוערך, שהחל את דרכו ב"הארץ", שאותו הוא מתנדב לתקוף היום. הוא כל-כך מקצועי שהוא אפילו אינו משתמש בשקרים בוטים כדי להוכיח את טיעוניו – כדוגמת הפרסומאי אודי פרידן, עוד פטריוט שנזעק לחבוט בגדעון לוי. מעל במת "הארץ" (29.7.14) כתב פרידן על עזה בלי למצמץ: "בוודאי שהכיבוש הסתיים. אנחנו לא שם, נקודה. אכן יש בעיה עם שטח קטן ובו מיליוני מסכנים חסרי ביוב, תזונה ותקווה" – אבל זו בעיה של "אחיהם לדם וכסף", לא של מי שמטילים עליהם מצור אלים וחונק ביבשה ובים זה שנים ארוכות. אז פרידן, כבעל משרד פרסום, מיומן בסיפורי סבתא על נסים ונפלאות ומותר לו לפנטז על "גילוי מופלא העובר כעת על החברה הישראלית בכל רבדיה" ולהכחיש את מה שרואה לוי, מה שרואה כל אדם בר-דעת, בחברה הקרועה והמבולגנת הזאת: מקהלה הקוראת להשמיד ולאבד את מי שמזדעזעים ממסע ההרג הצבאי הנוכחי, ולצדה לא מעט אנשים מפוכחים שכבר הפנימו כי ההשתלחות הזאת מסוכנת לעתידם ולעתיד ילדיהם הרבה יותר מצינורות המתכת של חמאס ומנהרותיו גם יחד. שפע מדהים של ממתקים וקציצות שמשגרים אזרחים אחוזי פטריוטיות לכוחותינו החובטים באזרחים, אבל גם 15 נשים צעירות שהשכימו בבוקר עד בסיס חיל האוויר בדרום כדי להזכיר לטייסים שהרג אזרחים מהאוויר הוא פשע מלחמה. פרסומאים חסינים מפני עובדות, אבל קרני אינו פרסומאי. הוא אושיה תקשורתית ותיקה ומוערכת. זה כמה עשרות שנים שקרני מדווח, מפרשן ומנתח עבור קהל – אולי לא גדול במיוחד, אבל בוודאי משכיל וסקרן – אירועים פוליטיים ותרבותיים מכל קצווי העולם. הוא כתב מלונדון, מניו-יורק, מוושינגטון ומאוסטרליה, מרוסיה והקווקז, וכיום – ממקום מושבו בניו-דלהי – הוא יכול להעניק פרספקטיבה מרחיבה ומרתקת על אזורים וסוגיות שעבור רוב הישראלים הם ארצות בלתי נודעות. מן המקום הזה, לעובדה שסימן לו כמטרה פרשנית את חופש הביטוי של עמית למקצוע יש משמעות, גם בתוך ים הגידופים והקריאות לרצח של ערבים ויהודים שעוד מעט נתרגל אליהם כמו אל הקביעה שצה"ל הוא "הצבא המוסרי ביותר בעולם". ה"סכין בגב" שהוא כיוון אל גדעון לוי, "ידידו מנוער", תירשם כעוד שפל בסצינה המדכדכת של התקשורת הישראלית בימי "צוק איתן".
article 29: 
אשמח אם תוכל בבקשה לסכם את המאמר הבא במשפט אחד.
התוכנית "מה קורה" בהנחיית לינוי בר-גפן, המשודרת בערוץ 2 בימים ראשון עד שלישי, מצהירה על עצמה כ"תוכנית החדשות הראשונה שבה הקהל עורך את הכותרות". באתר האינטרנט של "מה קורה" מוצהר בגאווה כי "התוכנית תסכם את היום מזווית מדד הפופולריות של ידיעות באתרים שונים באינטרנט ותבדוק מה הכי עיניין אתכם [...] המערכת תתבסס על התכנים הכי אהובים והכי מעניינים באמצעות מדדי רייטינג שונים באינטרנט כגון: מדד הקלקות, טוקבקים, צפיות בקטעי וידיאו, משלוח ידיעות לחברים ועוד". בלי קשר להיגיון העיתונאי הלקוי שעומד בבסיס התוכנית, נראה כי גם בסטנדרטים של עצמה היא מתקשה לעמוד. מה בדיוק כולל אותו "ועוד" קטנטן שנוסף כך בסיום רשימת מדדי הרייטינג שלפיהם עורכים את התוכנית? קשה לדעת, אבל אולי מדובר במסנן מיוחד המונע מידיעות המביעות ביקורת על ערוץ 2 והזכיינית קשת מלהגיע לליין-אפ של "מה קורה". ביום שלישי השבוע דיווח Ynet, אתר החדשות המוביל בישראל, כי הרשות השנייה לטלוויזיה ולרדיו החליטה לפסול את לוחות המשדרים שהכינו זכייניות ערוץ 2 רשת וקשת לקראת חורף 2009. הידיעה עלתה בשעות הצהריים, ועד לתום אותו יום היא הניבה למעלה מ-500 תגובות, מספר מכובד לכל הדעות, כשרובן המכריע שליליות. מקריאתן עולה כי רוב הגולשים אינם מרוצים מהתוכניות שמציע להם ערוץ 2, והם אינם מהססים להביע את דעתם בשפה נחרצת. למרות סערת הרגשות שעוררה הידיעה, לא היה לה כל אזכור בתוכנית "מה קורה", כשבמקומה הציגה התוכנית ידיעות שבחלקן קיבלו מספר קטן בהרבה של תגובות גולשים, כמו למשל הידיעה על חיסול שלושה מחבלים ברצועת עזה. מדוברת קשת נמסר: "התוכנית מה קורה סוקרת מדי יום את הידיעות הנקראות באתרי החדשות השונים בארץ ובעולם. באופן טבעי אינה יכולה לכלול את כל הידיעות המופיעות באותו יום בכל האתרים ובכל ערוצי התוכן. המדדים על-פיהם נבחנות הידיעות המגיעות בסופו של דבר למסך אינם דווקא על-פי כמות הטוקבקים, אלא גם כמות ההקלקות, כמות שליחת הידיעות וכמות הצפיות בכתבות הווידיאו הפופולריות".
article 30: 
אשמח אם תוכל בבקשה לסכם את המאמר הבא במשפט אחד.
ארגון העיתונאים והעיתונאית בישראל, הגוף היציג של מרבית העיתונאים והעיתונאיות בישראל, הגיש התנגדות לתיקוני החוק המיועדים להעניק לשב"כ הרשאות נוספות לריגול אחר אזרחים ישראלים. בארגון דורשים כי עיתונאים יוחרגו מתיקוני החוק, כשם שמוחרגים בעלי מקצועות אחרים כגון עורכי דין, רופאים, פסיכולוגים, עובדים סוציאליים וכוהני דת. לפי התיקון המוצע לחוק השב"כ, לארגון הביון יהיה מותר לאסוף מידע אודות  דעות פוליטיות, אמונות דתיות ונטיות מיניות של אדם, לחדור למחשב או לטלפון הנייד מבלי שהדבר ייחשב "האזנת סתר" כמשמעה בחוק ולדרוש מידע על אזרחים מספקי אינטרנט. כל זאת ללא צו שיפוטי או מנגנון בקרה חיצוני. תזכיר החוק, טוענים בארגון, "מעלה חשש לפגיעה בלתי סבירה בחופש העיתונות ובזכות הציבור לדעת, שהם יסודות חיוניים למרקם הדמוקרטי בכל עת ובכל זמן, ולא פחות ואף יותר – בעיתות חירום", סותר חוקי יסוד ומנוגד לפסיקת בית המשפט העליון. "עיתונאים, שחיסיון המידע וחיסון המקורות שלהם הוכר בשורה ארוכה של פסקי דין ותקדימים של בית המשפט העליון, אינם כלולים ברשימת המקצועות המוחרגים מתזכיר החוק, ושלגביהם יש לנקוט במשנה זהירות ובהסדר מוקפד וייחודי", מזכיר הארגון. זאת למרות שהחוק הכיר בצורך בהגנות מיוחדות לעיתונאים. כך למשל הכירו החוק והפסיקה בחשיבותו של החיסיון העיתונאי ביחס לסמכות החוקית לקבל נתוני תקשורת מחברות הסלולר, ביחס להפעלת יכולות איכון של השב"כ בתקופת הקורונה או בנוגע לבירור תביעות לשון הרע. התיקונים המוצעים כעת לחוק השב"כ, "מתעלמים למעשה מחשיבותה של העבודה העיתונאית והצורך החיוני לשמור בידי העיתונאים את כלי עבודתם העיקרי, חסיון המקורות והמידע, המאפשרים להם לבצע מלאכתם ובלעדיהם אין עיתונות חופשית. ודוק: כדי שהעיתונאים יבצעו את מלאכתם – שאין ולא יכול להיות חולק בדבר חשיבותה לשמירה על חופש הביטוי, על זכות הציבור לדעת, על הדמוקרטיה ושלטון החוק – יש הכרח לשמר לעיתונאים את כלי העבודה שלהם. טול מעיתונאי כלי זה והוא עלול להיוותר נעדר יכולת לפעול, או – לכל הפחות – קצוץ כנפיים". בארגון דורשים או להחריג את העיתונאים מהתיקונים המוצעים בחוק השב"כ, או לחילופין להוסיף את העיתונאים לרשימת בעלי המקצועות המוחרגים מחוק האזנת סתר. את ההתנגדות לתזכיר החוק הגישו בשם ארגון העיתונאים עורכי הדין אמיר בשה ולילך לוי. להורדת הקובץ (DOCX, 28KB) להורדת הקובץ (DOCX, 70KB)
article 31: 
אשמח אם תוכל בבקשה לסכם את המאמר הבא במשפט אחד.
ארבע כוכבות הסרט "סקס והעיר הגדולה 2", שמתנוססות על כרזה בשכונת מלחה, לא קיבלו טיפול פנים חינם – ריסוס בשחור או חיתוך בסכין יפנית – אבל זכו לסקס מושחת, כשהאות האחרונה במלה "סקס" נחתכה ונתלשה. "פרסום תמונות נשים במודעות חוצות בירושלים, אפילו בריכוזים חילוניים בעיר, הוא סוגיה טעונה, וחברות הפרסום מפיקות מודעות פרסום שונות נטולות תמונות נשיות עבור הירושלמים", הסביר יוסי סעידוב, יועץ תקשורת בירושלים, בראיון ל"עין השביעית" בפברואר השנה. "כאשר מופיעות דמויות נשיות בפרסומות [...] הן מושחתות באופן קבוע, ככל הנראה על-ידי גורמים חרדיים". האם במקרה הנוכחי מדובר בצנזורה בהסכמה של מפיצי הסרט, חברת גלובוס-גרופ? דוברת החברה, עטרה ישראלי-עזריה, מכחישה: "לגמרי פיראטי", היא מוסרת. סמנכ"ל חברת השילוט רפיד, יוגב תלמי, מסביר שמדובר ב"השחתות שנעשות בירושלים". זה אזור שמועד להשחתות? תלמי: "בדרך כלל לא. אתה מדבר על שלט שנמצא על גשר הולכי רגל ליד קניון מלחה, זה בדרך לא מקום מועד לפורענות. זה גבוה, אבל לא בעיה להגיע לזה". נראה לך מוזר שהשחיתו את המלה סקס אבל לא את התמונות של הנשים? "כן, אבל הכל יכול להיות בתחום הזה, כשמישהו בא להשחית. אנחנו מכירים את זה גם מירושלים וגם מבני-ברק, ומעוד כמה נקודות ספציפיות בארץ. אין מדע מדויק איפה הולכים להשחית ולמה". יש מקומות שאתם נמנעים מהם, או שיש לכם שלטים שנוצרו במיוחד עבורם? "ברוב המקרים, אם משרד הפרסום או הלקוח מספק לנו קריאייטיב שהוא מייעד לאזורים יותר רגישים, אז יש. אבל לא תמיד". ומה עושים כששלט מושחת? מחליפים? "קודם כל מדברים עם הלקוח, כי האחריות על השחתה עקב מסרים כאלה או אחרים היא לא שלנו, היא על הלקוח. מן הסתם זה כרוך בעלויות, והלקוח צריך להחליט. אני מניח שפה, כיוון שהקמפיין הזה כבר ביום האחרון שלו, אז הם אמרו שלא שווה אולי, ואפילו אולי אנחנו קצת מרוויחים מזה יחסי-ציבור ופרסום".
article 32: 
אשמח אם תוכל בבקשה לסכם את המאמר הבא במשפט אחד.
המכון הישראלי לדמוקרטיה ביטל ברגע האחרון את השתתפותו של בכיר החברה המזהמת כיל, שאמור היה להשתתף על תקן "יזם אקלים" בכנס "אלי הורביץ לכלכלה וחברה". לאחר הפרסום ב"שקוף" אודות הבחירה מעוררת המחלוקת, מסרו אמש במכון כי הודיעו לנציג על הביטול לאחר שהמשרד להגנת הסביבה פנה אליהם בנושא. הכנס שנפתח הבוקר (שלישי) במלון אוריינט שבירושלים מארח מושב בשם "קידום יזמות אקלים בישראל", שבו אף משתתפות השרה להגנת הסביבה תמר זנדברג, ושרת האנרגיה קארין אלהרר. באותו המושב ממש מתקיים פאנל שעונה לשם הסביבתי "יזמי אקלים מדווחים מהשטח" ובו אמור היה להשתתף נעם גולדשטיין, סמנכ"ל בכיר מהתאגיד המזהם ומפר החוק של עידן עופר. למרבה האירוניה, זה האחרון שובץ להופיע לצד חברות העוסקות באנרגיות מתחדשות והפחתת פליטות כמו "Fidelity Energy Consulting", "ברנמילר אנרגי" ו"נוסטרומו אנרגיה" וכן מנכ"ל מכון הערבה שהקים חבר הכנסת הסביבתי אלון טל (כחול לבן). ערב לפני פתיחת הכנס, המכון שינה את התוכנייה שלו. בתשובה לפניית "שקוף" מסרו כי "לאור מידע שקיבלנו מהמשרד להגנת הסביבה בנוגע למיזם של כיל והמחלוקת בנושא. הוחלט לא להסיט את הדיון למקרה הספציפי, ובהתאם לכך נציג החברה לא ישתתף בדיון".  המיזם של כיל שבגינו הוזמן הוא פרויקט שכיל מיתגה כ"סדום הירוקה", אותו מוביל גולדשטיין בעצמו. מדובר בשדה של פאנלים סולאריים המתפרש סמוך לים המלח בשטח שווה ערך לגודלה של רמת גן כולה. לפני כחודש תחקיר "שקוף" חשף כי המיזם האנרגטי טומן בחובו התחמקות של כיל מביצוע פרויקט בעלות מיליארדים, כמו גם לגרום לפגיעה משמעותית בסביבה ובנוף. עוד חשפנו כי ועדות התכנון הזמינו חוות דעת סביבתית שמסתייגת מהמהלך וגם במשרד להגנת הסביבה מרימים דגל אדום נגד הפרויקט. הבחירה לשבץ את כיל בפאנל הסביבתי מעלה תהיה על השיקולים של עורכי הכנס והבדיקה שערכו אודות המשתתפים שהזמינו. ועדת ההיגוי של הכנס מורכבת מהיו"רים, פרופ קרנית פלוג ופרופ יוגין קנדל ומנהלת הכנס, דפנה ניצן, המקבלים תקציב של כחצי מיליון שקל בכל שנה להפקת האירוע – תרומה מקרן דליה ואלי הורביץ.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום בחמישי האחרון, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  
article 33: 
אשמח אם תוכל בבקשה לסכם את המאמר הבא במשפט אחד.
חברת קופרמן-הפקות, המפיקה לזכיינית קשת את הסדרה הקומית "רמזור", פוגעת בזכויות שחקנים ומציעה שכר נמוך ביותר עבור גילום תפקידי אורח, תוך הפרת הסכם שנחתם בעבר בין ארגוני השחקנים בישראל ובין הזכיינית. כך נטען במכתב שנשלח בשבוע שעבר מטעם ארגון השחקנים שח"ם אל סמנכ"ל התוכן של קשת, רן תלם, אל מנכ"ל קשת, אבי ניר, ואל מנכ"ל קופרמן-הפקות, אלעד קופרמן. על-פי המכתב, במסגרת צילומי העונה השלישית של הסדרה "רמזור", המתבצעים בימים אלה, לוהקו כמה שחקנים לתפקידי אורח, בתמורה לתשלום של 250 שקל בלבד. ההפקה הציגה את התפקידים הללו כ"תפקידי ביט", כינוי לתפקידים הכוללים עד שורת טקסט אחת, אך לדברי שח"ם, התפקידים הללו דרשו השתתפות בסצינות שלמות ולעתים אף כמה סצנות, וכללו משפטים רבים. בעוד שבתמורה לתפקיד המוגדר כתפקיד ביט רשאית ההפקה לשלם שכר נמוך ביותר, עבור תפקידים המוגדרים כתפקידי משחק וכוללים למעלה ממשפט אחד נדרשת ההפקה לעמוד בתנאי החוזה החתום עם ארגוני השחקנים ולשלם מינימום של 2,118 שקל ליום צילומים. יש לציין כי התוכנית "רמזור" היא תוכנית מצליחה ביותר, הזוכה לשיעורי צפייה גבוהים. באחרונה אף נמכר הפורמט שלה לרשת האמריקאית FOX. אך על-פי המכתב של שח"ם, ההכנסות שגורפת חברת קופרמן-הפקות מהתוכנית אינן מחלחלות הלאה אל השחקנים המגלמים בה תפקידי אורח. על-פי המכתב של שח"ם, בין השחקנים שלוהקו לתפקידי אורח בסדרה תמורת 250 שקל ליום יש שחקנים שאינם חברי ארגון, ועל כן אינם זכאים לתנאים שנקבעו בהסכם עם הזכיינית, אך יש גם שתי שחקניות חברות שח"ם שלוהקו לתפקידים בסדרה, חווה טיזזו וסבינה פודים, וגם הן נדרשו להסתפק ב-250 שקל בלבד בתמורה לעבודתן. זאת, בניגוד גמור להסכם עם הזכיינית. "משפנו אותם שחקנים להפקה ודרשו כי מתוקף היותם חברי שח"ם תשולם להם תמורה על-פי הסכמי שח"ם עם איגוד המפיקים וקשת", כתב עו"ד אדם כהן-שטורם במכתב ששיגר הארגון, "סירבה ההפקה בתוקף לעשות כן ואיימה עליהם כי אם לא יסכימו לביצוע התפקידים בסכום שהוצע להם הם יוחלפו". לדברי שח"ם, זו "הפרה בוטה וחמורה" של ההסכם. עוד מצוין במכתב שנשלח אל קשת כי בעקבות פנייה של הארגון לחברת ההפקה, הוסכם כי השחקנית טיזזו תקבל תשלום מלא בהתאם לתעריפון. באשר לשחקנית השנייה, פודים, נכתב כי חברת קופרמן-הפקות מימשה את איומה: בעקבות הפנייה של הארגון לחברת ההפקה, קיבלה השחקנית הודעה כי הליהוק שלה מוקפא ושהחזרה שנקבעה לה מבוטלת. מקשת נמסר בשם חברת קופרמן-הפקות: "צר לנו כי ארגון השחקנים חש כך. קופרמן-הפקות עומדת בכל דרישות שח"ם ומעסיקה מאות שחקנים בהתאם לתעריפים שנקבעו ואף למעלה מכך. קופרמן-הפקות מכבדת את נהלי התעשייה ופועלת לפיהם במשך שנים. במקרה הספציפי, נושא הליהוק כלל לא הושלם ונדרשת בו עבודה נוספת, לרבות התפקיד של המדובר. לאור פניית שח"ם הנושא נמצא בבדיקה מעמיקה, ואנו תקווה כי הדבר יבוא על סיומו בשלום". מכתב איגוד שח"ם לקשת, 25.8.2010 >>
article 34: 
אשמח אם תוכל בבקשה לסכם את המאמר הבא במשפט אחד.
תארו לעצמכם את המצב הבא: מנהלת בית הספר של הילדים שלכם מחליטה לפתוח מחר את הלימודים בשעתיים איחור. למה? ככה. "בגלל מחלוקת". מרגיז, לא? אבל ממש לא היפותטי. זה בדיוק מה שקורה לנו, ההורים, בימים האחרונים: הסתדרות המורים משביתה את הלימודים שוב ושוב, בכל פעם באזור אחר בארץ – בגלל מחלוקת עם משרד האוצר שאף אחד לא מספר לנו מהי. נכון – המחלוקת היא על שכר. אבל על מה בדיוק? מה ביקשו בהסתדרות? ומה הציעה הממשלה? לציבור כנראה שלא מגיע לדעת.  נו, טוב שיש עיתונות! נפתח טלוויזיה. מישהו במהדורות החדשות בטח יסביר מה הסיפור. אז זהו שלא. 16 שניות הקדישו לעניין במהדורת החדשות המרכזית של חדשות 12 במוצאי שבת, ערב השביתה שהתרכזה הפעם בירושלים. במהדורת החדשות של רשת 13 לא מצאו אפילו 16 שניות לילדי, הורי ומורי ירושלים. טוב, אי אפשר היה לוותר על כתבת קידום לריאליטי "האח הגדול" ולכוכב רשת תורן שאת שמו כבר הספקתי לשכוח.  בערוץ כאן 11 כבר הקדישו לנושא דקה ו-40 שניות. התקדמות משמעותית, נכון? לא ממש. הדיווח עסק בשביתות שהיו ובאלו הצפויות, אבל לא בסיבה בשלה הן קורות. אני לא בטוח מה גרוע יותר – להכין כתבה על נושא ולא להגיד עליו שום דבר משמעותי או לא להתייחס אליו בכלל. הרי ההורים כבר קיבלו מבית הספר הודעה על השביתה, בשביל זה לא צריך עיתונאים.  כן צריך עיתונאים בשביל, ובכן, שיעשו עבודה עיתונאית. לא כדי שיתווכו לנו הודעות שמגיעות אלינו במילא לווטסאפ, אלא כדי שיבדקו את הנושא לעומקו ויסבירו אותו לציבור ההורים והתלמידים, ואולי גם למורים שלא יודעים בדיוק את פרטי המאבק שמתקיים בשמם.  אז על מה כל המהומה בעצם? בהסתדרות המורים הוציאו לקראת השביתה הודעה לקונית על זלזול, התעלמות ותיבת הילוכים. "הסתדרות המורים ממשיכה בעיצומים לנוכח ההתעלמות של שר האוצר אביגדור ליברמן ופקידי משרדו בגיבוש הסכם שכר לעובדי ההוראה", כתבו, "ההסכם ימנע את הנטישה שמובילה לקריסת מערכת החינוך. אם פקידי האוצר לא יעבירו הילוך במו"מ על הסכם השכר – העיצומים יוחרפו".  עוד נכתב בהודעה: "התעלמות הממשלה מקריסת מערכת החינוך מפחידה. איפה שרי הממשלה? איפה ראש הממשלה? חוץ משרת החינוך אף אחד לא מתייחס למשבר הזה. מדובר במשבר לאומי. מערכת החינוך מדממת ופקידי האוצר מגישים לנו פלסטר".  אלה מילים חריפות וקשות, אבל מה המהות? על מה המחלוקת? כנראה שזה כבר לא עניין ציבורי. פנינו להסתדרות המורים בבקשה לקבל מסמך כלשהו שיכול לבאר את העניין. ומה מסתבר? שאין מסמך כזה (בהסתדרות הבטיחו לדבר איתנו בהמשך ולהסביר – אנחנו מחכים). חיפוש ברשת מלמד שהמחלוקת היא על כוונת האוצר להכריז על תוספת שכר למורים צעירים, בעוד מזכ"לית הסתדרות המורים יפה בן דוד מעוניינת בתוספות משמעותיות גם למורים ותיקים. מוקד נוסף בעימות הוא דרישת האוצר להתאים את החופשות במערכת החינוך לחופשות במשק, גמישות ניהולית ותמרוץ מורים על מצויינות ולא רק על ותק. כתבי החינוך יודעים בדיוק על מה המהומה. יעל אודם מחדשות 12 לדוגמה דיווחה על עיקרי המחלוקת במהדורה ב-26 במאי. אבל נראה שככל שהזמן עובר עורכי המהדורה נשחקים ורק מפנים מקום למאבק ולא למהותו.  האם זה מאבק שמצדיק את שיבוש השגרה למאות אלפי תלמידים ומורים, שגם ככה סובלים מחוסר יציבות מתמשך במערכת החינוך? אולי, ואולי לא – מה שבטוח הוא שלהורים, לתלמידים וגם לכלל ציבור המורים מגיע לדעת בדיוק על מה ולמה הוא מתקיים בטח בערב לפני שיבוש חייהם. לצערם, את התשובה הם לא ימצאו במהדורות החדשות המובילות בישראל. אחוז בודד אולי יחקור את הנושא ויבין את המחלוקת. הרוב יצקצקו בלשון ויקבלו על עצמם את הגזירה. 
article 35: 
אשמח אם תוכל בבקשה לסכם את המאמר הבא במשפט אחד.
נולד ב-1912 בוורשה, ברח זבוסקה 23, לוולף וצירל מודניצר, הבכור מחמישה ילדים. מאמר של זבוטינסקי הניעו להצטרף לתנועת הצופים הציונית השחר, שעל יסודותיה בנה אהרון פרופס את בית"ר פולין. ביקורו של זבוטינסקי בוורשה ב-1926 השאיר עליו רושם עמוק, והוא הקדיש את מירב זמנו לפעילות בתנועת בית"ר. בן 16 הצטרף לגדנ"ע הפולני שצלץ, ורכש אקדח ברוח קריאתו של זבוטינסקי "למדו לירות"; הצטרף לקבוצת-עלייה בראשותו של אייזיק רמבה (מפקד בית"ר ורשה), ברוח קריאה אחרת של זבוטינסקי, "צפצפו על הסרטיפיקטים". במרץ 1932 הפליג כתייר לארץ-ישראל, לכאורה כדי לבקר ביריד המזרח שהיה מתוכנן בתל-אביב, אולם למעשה כדי להישאר. לא נפרד מבני משפחתו ולא זכה לראותם, מאחר שנספו כולם בשואה. בארץ עבד בכיבוש-עבודה בגליל, ולאחר מכן חיפש עבודה ברחובות, פתח-תקווה ותל-אביב, אולם לרוב ללא הצלחה, מאחר שהיה בית"רי "לא מאורגן", כלומר, אינו חבר בהסתדרות. לבסוף מצא עבודה קבועה כפועל בניין. ב-1933 הצטרף כחבר לברית-הבריונים והחל לפעול בשירות הבית"רי, בתגרות שהיו בין אנשי שמאל וימין סביב העסקת עובדים חברי בית"ר על-ידי קבלנים. בו בזמן חילק בהתנדבות את הביטאון "חזית העם". ב-1935 הצטרף להגנה ב, ועם איחודה עם ההגנה הצטרף לפלג הבית"רי שהקים את האצ"ל. ב-1937 החל לעסוק, נוסף להפצת העיתון, גם ברכישת מודעות עבורו. היה רוכש מודעות גם עבור בטאון התנועה "הירדן", ואחריו "המשקיף". הצטרף להנהלת העיתון "חירות" עם הקמתו ב-1948, ועבד כרוכש מודעות במקביל בשני העיתונים עד שהתנדב לצה"ל כדי להילחם במלחמת השחרור. ב-1949 הסתכסך עם מנהל העיתון מאיר קהאן בוויכוח על הלנת שכר, פוטר ופתח משרד פרסום עצמאי בתל-אביב. למשרד קרא לאור, על שם הגימנסיה שבה למד בפולין. עסק בפעילות ציבורית ענפה והיה ממקימי האיגוד הישראלי לפרסום. "בשולי העיתונות הלאומית", משה בן-זאב, פרסום לאור, תל-אביב
article 36: 
אשמח אם תוכל בבקשה לסכם את המאמר הבא במשפט אחד.
כיצד ישפיע המהלך של שר המשפטים על כוחם של בנקים ומונופולים - ומכאן גם על הכיס שלנו? לוביסטים בכירים עמם שוחחנו, מי שתפקידם לקשר בין בעלי ההון לשלטון, מספרים כי העברת הכוח לממשלה ולכנסת, במצב הנוכחי ובהיעדר שקיפות, תיתן עוד כוח לתאגידים רבי עוצמה, על חשבוננו. קראו עוד מה אמרו, בכתבה המרתקת של שבי גטניו. שורת מנכ"לי משרדים ובכירים לשעבר בשירות הציבורי חתמו על מכתב שמתנגד לרפורמה המשפטית בצורתה הנוכחית. שוחחנו עם שניים מהם, ושמענו כיצד שינוי היחסים בין הרשות השופטת לשלטון ישפיע על צמתים בניהול המדינה. לקראת שבוע דיונים נוסף בוועדת החוקה על שינוי הוועדה למינוי שופטים, כך שהיא תישלט באופן מוחלט על ידי נציגי הקואליציה, בדקנו כיצד ממנים שופטים במדינות אחרות בעולם המערבי. קראו את הסקירה המקיפה.
article 37: 
אשמח אם תוכל בבקשה לסכם את המאמר הבא במשפט אחד.
אנחנו נמצאים בעידן שבו חברי כנסת מרשים לעצמם לקלל, להכפיש וללכלך אחד על השני. השבוע זה גם הידרדר לתגרת ידיים. אחרים טסים לחו"ל ללא אישור או טסים לנפוש באי של עד במשפט שמתנהל נגדם. ח"כ אחד אף הצביע פעמיים במליאת הכנסת. אנחנו מקווים שאנחנו טועים, אבל לאור התנהלות ועדת האתיקה הקודמת ספק אם גם ועדה חדשה, כשזו תקום, תקבל החלטות קשות, ובייחוד כשיעבור זמן רב מאז שהוגשו.  תאריך הפטירה של ועדת האתיקה בכנסת נקבע כבר בדצמבר 2018 בעת ההחלטה ללכת לבחירות לכנסת ה-21. אלו התקיימו רק בחודש אפריל 2019, אבל מרגע שיש הכרזה על בחירות, הנוהג הוא שוועדת האתיקה לא מתכנסת כדי לא ליפול לבורות פוליטיים.  דחיפות בין הח"כים עודה ובן גביר ליד חדרו של אסיר חמאס בביה"ח קפלן | תיעוד@hadasgrinberg pic.twitter.com/h99Jpk8Rco זו ועדה המורכבת משני נציגים מהקואליציה ושניים מהאופוזיציה. ההחלטות שמתקבלות בה מתקבלות בקונצנזוס והיא זהירה, יש שיגידו זהירה מדי, בהחלטות נגד חברי כנסת. כלומר, צריך ממש להגזים באופן קבוע כדי להיענש מעבר ל"הערה". לדוגמה, אורן חזן היה צריך לקבל שורה של תלונות חריגות על התנהגותו, וכמה דיונים בוועדת האתיקה עד שיורחק לחצי שנה מרוב עבודת הכנסת.  הייתה אמנם תקופה קצרה שוועדת האתיקה חזרה, לפחות למראית עין, לעבוד בכנסת ה-23. הדבר הראשון שהיא עשתה ביולי 2020, חודש לאחר שהתכנסה, היה לבדוק אם כל חברי הכנסת הגישו הצהרות הון. חשוב, אבל עניין טכני למדי (כן, כולם הגישו). זה במקרה הטוב כמה שעות עבודה של מתמחה במחלקה המשפטית של הכנסת.  אחר כך, רק בנובמבר האחרון, היא הוציאה אמירה כללית לחברי הכנסת שמבקשת לדבר באופן מכובד. ההחלטה הזו סיכמה למעשה את רוב התלונות שהוגשו נגד חברי הכנסת: "מאז הקמתה של ועדת האתיקה בכנסת הנוכחית היא מקבלת קובלנות רבות בעניין התבטאויות של חברי הכנסת, הן מהציבור והן מחברי הכנסת. רבות מהתלונות האלה מעידות על הידרדרות השיח בכנסת ועל כעס ואכזבה אותנטיים מצד הציבור המצפה מנבחריו להוות דוגמה ולהתבטא באופן הולם, גם בהתקיים ויכוחים אידיאולוגיים חריפים".  הוועדה אכן הזהירה אז שתדון במקרים קשים ואף תטיל סנקציות. אבל בדצמבר הנפיקה שתי החלטות אנמיות למדי נגד ח"כ יאיר גולן ואלי אבידר על התבטאויות בעייתיות. גולן לא קיבל כלום ואבידר קיבל כלום בפיתה, או בשמה המכובס – "הערה". אנשים המכירים את עבודת הוועדה סיפרו לנו אז כי ההחלטות הקשות והמורכבות יותר דורשות נוכחות של כל ארבעת חברי הוועדה ואף התדיינות מקדימה ארוכה בין הח"כ הסורר לוועדה לליבון הפרטים. בקיצור, לוועדה לקח חצי שנה לקבל את ההחלטה הכי קשה שלה – הערה. שאר התלונות נגנזו.  חברי הליכוד זועמים שלא נתנו להם ייצוג ראוי בוועדת הכספים? שיפעילו סנקציות עליה. את ועדת האתיקה צריך להשאיר מחוץ לוויכוח. חברי הכנסת יודעים שהתנהלות משולחת הרסן שלהם תזכה להדהוד תקשורתי, ללא מחיר בצידה. או כפי שקראנו לכך בעבר – חסינות על סטרואידים. 
article 38: 
אשמח אם תוכל בבקשה לסכם את המאמר הבא במשפט אחד.
נוסד על-ידי ליאון טרוצקי ב-3 באוקטובר 1908 כעיתון סוציאל-דמוקרטי ברוסית. יצא לאור מחוץ לרוסיה והוברח אליה בחשאי, מאימת שלטון הצאר. ב-1910 התאחדו הסיעות השונות בתנועה הסוציאל-דמוקרטית הרוסית, והעיתון, שקרא לאיחוד כזה, הוכרז כעיתון הרשמי של התנועה ומומן על-ידיה. גליונו האחרון של העיתון במתכונת זו יצא לאור ב-22 באפריל 1912. גלגולו השני של העיתון התרחש בסט. פטרבורג, שם יצא לאור על-ידי הסיעה הבולשביקית הפורשת בראשות לנין, עד שנסגר על-ידי השלטונות ביולי 1914. אופיו של העיתון לא היה אינטלקטואלי במופגן, וכיוון שהוצא לאור ברוסיה עצמה, יכול היה לקיים קשר בלתי אמצעי עם קהל קוראיו המיועד – הפועלים הרוסים – ולפרסם את מכתביהם. העיתון נתקל בצעדים מגבילים מצד השלטון, אולם תפוצתו עלתה והגיעה עד ל-60 אלף גליונות. באותה תקופה שלח טרוצקי מכתב מחאה נגד השימוש בשם "פראבדה". המכתב שימש שנים אחר-כך את אויביו של טרוצקי להוכחה כי הוא עוין את לנין. את העיתון ערכו ויאסצלב מולוטוב ואלכסנדר שליאפניקוב. אחרי המהפכה הבולשביקית ב-1917 חזר העיתון לצאת לאור, בעריכתם של יוסף סטלין, מאטווי מוראנוב ולייב קאמנב. את הקו המערכתי קבע לנין. העיתון הופץ באותה תקופה ב-100 אלף עותקים, וב-3 במרץ 1918 עברה המערכת למוסקבה, שנקבעה כבירת המדינה. העיתון היה לפרסום רשמי של המפלגה הקומוניסטית ובמה לפרסום הודעות מטעם השלטון, והעובדים במפעלים מולאמים ובכוחות הביטחון היו חייבים להיות מנויים עליו. לאחר מותו של לנין ולאחר מותו של סטלין שימש העיתון זירת מאבקים בין בכירי המפלגה על כס השלטון. ב-1991 הורה הנשיא ילצין לסגור את העיתון, כחלק מסגירתה וביטולה של המפלגה הקומוניסטית. כמה מחברי המערכת המשיכו להוציא את העיתון, שהפך לטבלואיד חדשותי מהזן הנפוץ במערב. קבוצה אחרת מחברי המערכת הקימה עיתון מקוון בשם "פראבדה", שהיה לעיתון המקוון הראשון בשפה הרוסית. העיתון נודע במערב כשופרו של השלטון הקומוניסטי הרוסי, והפך בעולם, וישראל בכלל זה, כינוי לעיתונות "מטעם", הטוענת לאובייקטיביות ולחתירה אחרי האמת, אולם למעשה מגויסת לאידיאולוגיה מסוימת ואינה מתחשבת בעובדות הסותרות את מטרותיה. ראו גם "פראבדה (ביטוי)"
article 39: 
אשמח אם תוכל בבקשה לסכם את המאמר הבא במשפט אחד.
איני רוצה להיות המתלונן הסדרתי ולהטיל את האשמה בקיפוח הערבים הפלסטינים בישראל על המוסדות הממשלתיים, הציבוריים והפרטיים, אבל מה לעשות, המציאות בישראל עולה על כל דמיון, וקשה, אם לא בלתי אפשרי, למצוא תחום אחד שבו הערבים אינם סובלים ממדיניות האפליה הגזעית מבית-היוצר של הממשלות לדורותיהן. העיתונות הישראלית בשפה העברית, אפשר לקבוע כמעט בוודאות, היא עיתונות בגובה דשא, עיתונות חצר, עיתונות שמגויסת למה שמכונה במחוזותינו "הקונסנזוס הציוני" - ככל שהדברים נוגעים ללא-יהודים במדינה. נתחיל בעובדות הכואבות, שלעניות דעתי מטילות כתם שחור על מה שמכונה "חופש הביטוי": אולי מישהו יתנדב להסביר לי מדוע בשני העיתונים הגדולים, "ידיעות אחרונות" ו"מעריב", אין כתב ערבי אחד, אפילו לבריאות, תרתי משמע? האם המגזר הערבי אינו יכול לספק את הסחורה, או שמא מדובר בהחלטה אסטרטגית של בעלי העיתונים והעורכים שלא להעסיק ערבים? מותר להניח, ואני מדגיש - להניח - כי אי-העסקת עיתונאים ערבים בשני העיתונים נובעת, בין היתר, משיקולים מוזרים ונלוזים, שלא לדבר על גזעניים. לא רק זו, אף זו: הערבי הפלסטיני במדינת ישראל נתפס היום -בזכות התקשורת הישראלית האדיבה - לאנס, גנב, רוצח, מחבל ומיידה אבנים, אז איך אפשר להעסיק עיתונאי שמגיע מסביבה מפגרת ופרימיטיבית? ולכן צפוי שקהל הקוראים יתייחס לדיווחי הכתב הערבי בעירבון מאוד מוגבל. וכך, המוסכמה הרווחת היום באמצעי התקשורת הישראליים היא שערבים מורידים רייטינג. לעומת "ידיעות אחרונות" ו"מעריב", קיבל עיתון "הארץ" החלטה אמיצה לשלב עיתונאים ערבים במערכת. כיום עובדים בעיתון שני כתבים: גקי חורי ופאדי עיאדאת, ושילובם עולה יפה מאוד. תופעה נוספת שיש לתת עליה את הדעת: שני הכתבים הערבים ב"הארץ" אינם מופקדים על סיקור ענייני הערבים; הם מכסים תחומים אחרים, ועל כך מגיע ל"הארץ" יישר כוח. מתוקף תפקידי אני עובר מדי יום על שלושת העיתונים העבריים הגדולים. בשלושתם יש מדורי דעות המפרסמים מאמרים פובליציסטיים. לא ערכתי מחקר מדעי, אבל מאמר דעה שנכתב על-ידי ערבי והודפס בעיתון עברי בישראל הוא אירוע נדיר ביותר. השאלה נשאלת שוב: מדוע נחסמת זכותו של הערבי להביע דעה? האין זו מדיניות של סתימת פיות? אני מניח שלא מעט כותבים ערבים שולחים מאמרי דעה לעיתונים העבריים, אבל נתקלים בחומת סירוב מבוצרת. מדוע? כי הגישה היא שאם אתה ערבי, לך תביע את דעתך בעיתונים הערביים; משמע, המשך לשכנע את המשוכנעים. תופעה אחרת, לא פחות פוגעת, נוגעת למחלקות המנויים בעיתונים העבריים: אנשיהן מתקשרים ומבקשים להחתים את הערבים על מנוי לעיתון. מאליה עולה השאלה: מדוע עלי לשלם כסף כדי לקבל מוצר שאינני שותף בתהליך יצירתו? האם המיעוט הערבי הלאומי במדינת ישראל הוא כוח קנייה ותו לא? להמחשה בלבד מתחום אחר: בחברת החשמל הישראלית מועסקים יותר מ-14 אלף עובדים. מספר ה"לא-יהודים" בחברה, כפי שמנסחת מחלקת הדוברות שלה, מגיע לחמישה או שישה. עשו את החשבון בעצמכם: כמה כסף משלמת האוכלוסייה הערבית בישראל לחברת החשמל מדי שנה? היריעה קצרה מלפרט את כל העוולות שמעוללת העיתונות העברית לערבים הפלסטינים בישראל, אבל אי-אפשר להתעלם מהמסקנה הברורה: הפלסטיני אזרח ישראל מודר למעשה מהשיח הציבורי. המצב הזה מגביר את תחושת הניכור של הפלסטינים בישראל; העיתונות העברית, במקום להיות גשר לקירוב בין שני העמים שנגזר עליהם לחיות יחדיו בארץ, תורמת להנצחת הפערים בין שתי האוכלוסיות ולהעמקת תחושת חוסר שייכות שלנו למדינה, לסמליה ולמוסדותיה. ואחרי כל זה שרת החינוך מצפה שנציין את עצמאות ישראל. היא כנראה שכחה שעצמאות ישראל היא הנכבה שלנו. זוהיר אנדראוס הוא מנכ"ל העיתון הערבי-הישראלי "מע אל-חדת"
article 40: 
אשמח אם תוכל בבקשה לסכם את המאמר הבא במשפט אחד.
 בפתח התוכנית המנחה עמנואל רוזן משווה בין התעלמות התקשורת העולמית מהרצח באיתמר ותפיסת ספינת הנשק "ויקטוריה" לבין התעלמות התקשורת הישראלית מהנעשה מחוץ לתחומי המדינה. לאחר אות הפתיחה משוחח רוזן עם יעקב אילון, מגיש המהדורה המרכזית של "חדשות 10", אשר שב מיפן. "לא רציתי לצאת", אומר אילון ומספר כיצד שוכנע בסופו של דבר בכל זאת לסגת מהמדינה. "עיתונות עושים מהשטח", מסביר אילון את הצורך לדווח מאזור האסון. בתשובה לשאלה מדוע אין למערכות החדשות הטלוויזיוניות יותר כתבים במשרה מלאה מחוץ לתחומי ישראל אומר אילון: "אנחנו אוהבים להתעסק בעצמנו [...] 90% מהחדשות אצלנו זה מי אמר מה על מי ומי ענה לו בחזרה על מה הוא אמר". בהמשך התוכנית משוחח רוזן עם רחל דולב, לשעבר הצנזורית הראשית; עם רונן ברגמן, עיתונאי "ידיעות אחרונות" ומגיש "ערב חדש" ועם אביב לביא, הכתב לענייני סביבה של "מעריב" על הסכנות שמציבים הכורים הגרעיניים בישראל. "אני מקווה שאצלנו הכל מתנהל כשורה", אומרת דולב. "אני מודאג", אומר ברגמן ומסביר כי הגורמים המפקחים פועלים בלא שקיפות ונגישות ראויה. "אני מודאג כי אני לא יודע", אומר לביא. לדברי ברגמן, התקשורת הישראלית אינה מסקרת כראוי את הסכנות שעלולות להיגרם מהכורים הגרעיניים בישראל וזאת מפחד ובשל קשיים שמציבים בפניהם גורמי הביטחון. לביא טוען כי בישראל מתבצע "ערבוב בעייתי בין ביטחון לבין בטיחות". לדבריו, "השאלה היא איך מה שקורה בכור מטופל". הוא מונה, לדוגמה, את נושא הפסולת הגרעינית בישראל ומציין כי המומחים מסרבים לדבר איתו על הנושא. מנגד, דולב טוענת כי בשנות האלפיים חל שינוי ביחס הצנזורה וגורמי הביטחון לנעשה בכור וזאת לצורך הפרדה בין ביטחון לבטיחות ויצירת יתר שקיפות בנושאי בטיחות ואיכות הסביבה. לדעתה, הבעיה היא חוסר הרצון של התקשורת לעסוק בנושא ולא החסמים שמציבים בפניה הצנזורה ומערכת הביטחון. לסיום משתמש ב. מיכאל בפינתו הקבועה כדי לקדם מותגים ומוצרים שונים. התוכנית "תיק תקשורת" משודרת בערוץ 23 ובאתר הטלוויזיה החינוכית
article 41: 
אשמח אם תוכל בבקשה לסכם את המאמר הבא במשפט אחד.
מותר לומר מלה טובה, בלי להיחשב לטעונת בדיקה ואשפוז? אז ניקח סיכון. מלה טובה לתקשורת על פרשת דני איילון. זה בעצם הדבר החיובי היחיד שנותר מהסיפור העצוב/הזוי/לא ייאמן/מביך/משפיל/מכעיס, ונדמה לי שלא צריך למחוק שום תואר. הרי אלמלא התקשורת, הצלמים, המקליטים, הכתבים, הפרשנים והעורכים, שהבינו שמדובר כאן בסיפור-סיפור, לא היינו יודעים כיצד מתנהלים יחסי החוץ של ישראל, ואולי לא רק ביחסים עם טורקיה. בעצם, אלמלא התקשורת לא היה מתרחש הסיפור-סיפור הזה. שהרי כל תכליתה של הפגישה, על מאפייניה והבימוי והתפאורה הייחודיים שלה, היתה בעצם שידורה. חשב דני איילון, סגן שר החוץ, שזו הזדמנות פז לחזק את בסיס התמיכה הפוליטי שלו. "נראה להם, לטורקים האלה! לא נחייך, לא נלחץ ידיים, נשב ונסתכל על השגריר מגבוה. וגם דגל טורקי לא יהיה. רק כחול-לבן". איזו זקיפות קומה פטריוטית! ואכן, היו מי שנהנו מהמחזה, וגם הביעו את עמדתם בתקשורת. אלא שבסופו של דבר, דני איילון היה זה שנשאר עם הביצה מרוחה על הפרצוף, כי כנראה שאפילו במקומותינו יש גבול לכל תעלול, וטוב שיש עדיין מבוגר אחראי כשמעון פרס בסביבה. מי שצפה במחזה בשידור לא ידע איפה לשים את עצמו מרוב תדהמה ובושה וזעם, ולרגע היה בטוח שמשהו אצלו לא בסדר, עד שכל הכתבים והפרשנים בכל מקום ואתר (כמעט, כמעט) פתחו במחול שכמותו כבר מזמן לא נראה ולא נשמע אצלנו. כל החרפות והגידופים הנחשבים בימים כתיקונם ללא תקינים פוליטית נשלפו, עד כדי תהיות בשידור חי, מה שתה ומה בלע כבוד סגן השר לפני שעשה את מה שעשה. בבת אחת ירדה לטמיון קריירה דיפלומטית שאומרים עליה שהיתה לא רעה בכלל. בעצם, לא ניסחף. טמיון זה עניין יחסי, כידוע, ואולי הוא רק ייצא מחוזק מהסיפור. אמנם גם בעבר השתרבב פה ושם שמו של איילון לפרשיות לא נעימות, כששימש שגריר בוושינגטון, אבל אז התקשורת אימצה אותו אל לבה בחום כדיפלומט מקצועי שנפל קורבן לשרירות לבו של השר שלו. עכשיו אולי כדאי לחזור ולבדוק מחדש את האבחנות ההן. מה יש לדבר, התהפכה התמונה. מרוב ניסיון לטפח את הזקיפות ההיא, יצאנו מה זה קטנים, והטורקים יצאו אנשי הכבוד. איך צחקנו פעם על נשיא מצרים חוסני מובארכ, שכמעט יצר משבר דיפלומטי בגלל החיקויים של יצפאן! איך חשבנו שהוא אידיוט שלא מבין איך פועלת מדינה דמוקרטית, וחושב שהשלטון יכול לשלוט בכל בדיחה של כל חקיין בטלוויזיה הפרטית המסחרית. עכשיו אנחנו (זאת אומרת, שר החוץ וסגנו, וגם ראש הממשלה, שהביע תמיכה מסויגת עד שהבין שזה לא מצחיק) מצאנו עצמנו מייחסים חשיבות עליונה למסרים של טלנובלה טלוויזיונית, זדונית ואנטישמית ככל שתהיה, ומוכנים להקריב אינטרסים בטחוניים וכלכליים ובלבד שנצא גאים ונראה להם. גם מי שלא מתפעל ממנהיגי טורקיה ומההתבטאויות שלהם בענייני המזרח התיכון בכלל וישראל בפרט לא היה יכול שלא לחוש צביטה למראה חיוכיו הנבוכים של השגריר, אחמט אוגוז צליקול, כשהחברה מריצים בדיחות על חשבונו בשפה לא מובנת. בכלל, מכריו הישראלים מספרים שהוא דיפלומט מצוין, ומאז נכנס לתפקידו, לפני זמן לא רב, הוא משקיע מאמצים כנים בהתגברות על המכשולים ובשיפור היחסים בין שתי המדינות. אז תודה לדני איילון, שנתן לנו כמה רגעים של שמחה לאיד, שמחה צרופה, טהורה, נטולת עכבות. ובעיקר תודה לתקשורת, שלשם שינוי מילאה את תפקידה, הביאה סיפור והעצימה אותו, ואגב כך גם סייעה ליישב משבר מיותר ומסוכן למדינת ישראל כולה. כך שיצא לה גם להפגין פטריוטיות, וזו שמחת עניים לכולנו.
article 42: 
אשמח אם תוכל בבקשה לסכם את המאמר הבא במשפט אחד.
"מי הח"כית הצעירה שמחפשת בגיידייט מישהו להתכרבל איתו?", שואלת הכותרת בכתבה של לילך ויסמן באתר "גלובס". "בחודשים האחרונים הופתעו גולשים באתרי היכרויות לגלות כי על מחפשות בן הזוג נמנית גם ח"כ מיכל בירן (35) ממפלגת העבודה", נכתב בכתבה, שכוללת צילומסך ופרטים מפרופיל ההיכרויות של בירן. הכתבה אינה מכילה ציטוטים מפיה של בירן, ומסתיימת בשורה "ח"כ בירן אישרה את הפרטים". כפי שהבחינו כמה מגיבים, בירן לא רק שאישרה את הפרטים, היא גם זו שסיפקה אותם. בצילומסך הופיע הפרופיל שלה לא כפי שגולשים באתר רואים אותו, אלא כפי שבעליו רואה אותו, עם הכיתוב "הפרופיל שלך: זו תצוגה מקדימה של הפרופיל שלך באתר. לעריכה יש ללחוץ היכן שתבחר". הידיעה פורסמה היום בצהריים, ומאוחר יותר הוחלף הצילומסך באחד שמציג את הפרופיל כפי שהוא נראה לעיני גולשים באתר, אולם התגובות המסגירות לא נמחקו. העוזר הפרלמנטרי של ח"כ בירן, רועי פרלמן, מסר בתגובה: "לילך פנתה למיכל להגיד לה שהיא עושה כתבה על הפרופיל שלה באתר ההיכרויות, ומיכל הסכימה להראות לה את הפרופיל". מוויסמן לא נמסרה תגובה.
article 43: 
אשמח אם תוכל בבקשה לסכם את המאמר הבא במשפט אחד.
נולד בישראל ב-1951. למד בתיכון עירוני ה בתל אביב. בין השנים 1970-1973 שירת בצה"ל ביחידת נ"מ. בעל תואר ראשון בכלכלה (B.A) ותואר שני במינהל עסקים (M.B.A), שניהם מאוניברסיטת תל-אביב. את דרכו העיתונאית החל עוד בהיותו סטודנט, ככתב ביומון הכלכלי "יום יום". לאחר מכן עבד מספר שנים במגזר העסקי וב-1983 מונה לתפקיד העורך הכלכלי של עיתון "הארץ". פרסם בעיתון סדרת כתבות אודות פרשיית וויסות מניות הבנקים שהביאה למשבר הבורסה הגדול (1983), וקרא למיצוי הדין עם הבנקאים האחראים למפולת. כמו כן חשף את תנאי הפנסיה המפליגים של יו"ר בנק לאומי ארנסט יפת (1987). כתוצאה מהפרסום והלחץ הציבורי, נאלץ יפת להחזיר את רוב כספי הפיצויים והפנסיה לבנק לאומי, ואילו הבנקאים האחראים לוויסות נאלצו לעזוב את משרתם. הם אף הועמדו לדין והורשעו. בדצמבר 1994 חשף את פרשת משה זנבר, כשהביא לפרסום את העובדה שזנבר רכש ארבע דירות בהנחה מחברת אפריקה ישראל, בעוד הוא משמש גם כיו"ר בנק לאומי (הבעלים דאז של אפריקה ישראל), וגם כיו"ר אפריקה ישראל עצמה. כתוצאה מהפרסום נאלץ זנבר להתפטר מתפקידיו אלו. בנובמבר 1996 פרסם סדרה של מאמרי ביקורת נגד עיריית תל אביב, שתלתה שלט בולט בצמוד לאנדרטה לזכרו של יצחק רבין המודיע שהאנדרטה הוקמה בסיוע תרומתו האדיבה של יוסף בוכמן מפרנקפורט. כתוצאה מהביקורת על מקורו של הכסף הורה ראש העיר רוני מילוא על החזרת הכסף לבוכמן ועל הסרת השלט. במסגרת עבודתו העיתונאית עוסק גם בנושאי צרכנות. פרסם ידיעות ומאמרים נגד רשתות השיווק ויצרני המזון הגדולים, במטרה להביא לביטול שיטת הקודים ומעבר לפרסום מחירים מלא על גבי אריזת כל מוצר ומוצר. ב-1998 עבר תיקון לחוק, המחייב את הרשתות לכך. כותב גם בנושאים מדיניים, פוליטיים ובטחוניים. ב-1999 מונה לעורך בכיר לכלכלה וחברה בעיתון "הארץ". ב-2001 הצטרף לחדשות ערוץ 2 כפרשן כלכלי. בין היתר מגיש את הפינה בנושאי כלכלה וצרכנות "ושלא יעבדו עליכם", בתוכנית החדשות "אולפן שישי". ב-2006 הפכה הפינה, למשך עונת שידורים אחת, לתכנית מלאה ששודרה על ידי זכיינית ערוץ 2 "קשת". במהלך עבודתו זכה בפרסים הבאים: ב–1987 היה חתן פרס העיתונאי הכלכלי המצטיין, מטעם המרכז הישראלי לקידום חברתי וכלכלי. ב-1988 זכה בפרס סוקולוב בגין חשיפת הפנסיה שקיבל ארנסט יפת, ופרסום סדרת כתבות שקראה למיצוי הדין עם הבנקאים האחראים למשבר הבורסאי של 1983. מנימוקי ועדת השופטים: "סידרת המאמרים של נחמיה שטרסלר ועקרונות דוח ועדת בייסקי והפרשיות הנלוות, הצטיינה ברמה גבוהה של אמינות, של בהירות ושל עמידה על עקרונות, כמו גם בכושר ניתוח ובמיומנות כלכלית". ב-2011 זכה בפרס ל"תקשורת כלכלית איכותית" מטעם "האגודה לזכות הציבור לדעת". ב-2012 קיבל פרס "מפעל חיים" מטעם אגודת העיתונאים בתל אביב, בגין "כתיבה ומאבק בן שנים רבות נגד מונופולים, קרטלים ופירמידות של המדינה ושל בעלי הון גדולים, במטרה להפוך את כלכלת ישראל לתחרותית יותר, צומחת יותר, עם מחירים סבירים יותר ואבטלה קטנה יותר, לטובת הצרכנים והאזרחים כולם". נחשב בדעותיו לליברל התומך בכלכלה החופשית-קפיטליסטית. כתיבתו עוסקת ביתרונות של כלכלת השוק הליברלי. במאמריו קרא לא אחת להקטנת תקציב המדינה, לצמצום מעורבות הממשלה במשק ולייעול השירות הציבורי. מצדד במאמריו בפתיחת השוק לתחרות, בהפרטת כל גורם עסקי שמחזיקה הממשלה, "כי הממשלה לא יודעת ולא מסוגלת לנהל עסקים". כמו כן מצדד בפירוק מונופולים וקרטלים, ומתנגד להטבות המופרזות שזוכים להן בעלי ההון במדינה. ב-2003 תמך באופן עקבי בתכנית הכלכלית של שר האוצר בנימין נתניהו, שכללה קיצוצים בתקציב ובקצבאות והורדת מיסים. מרצה בפקולטה למינהל עסקים באוניברסיטת תל אביב, לתלמידי תואר שני. גר בתל אביב, נשוי ואב לשלוש.
article 44: 
אשמח אם תוכל בבקשה לסכם את המאמר הבא במשפט אחד.
פרשה שהוטל עליה צו איסור פרסום (צא"פ) מסעירה בימים האחרונים את הרשת הישראלית. בכך אין הרבה חדש. העוקבים אחרי המדיה החברתית והבלוגוספירה יודעים כי המרחבים האלה אינם אוהבים צא"פים. אבל בעצם גם התקשורת המסורתית לא אוהבת איסורי פרסום. היא הרי ניזונה מחופש העיתונות, חופש המידע וחופש הביטוי. לכן פעמים רבות עותרים כלי תקשורת שונים לבית-המשפט בבקשה להסיר צא"פ שהוטל על פרשה זו או אחרת. במיוחד כשיש בה לדעתם עניין ציבורי. לא אחת העתירה מביאה אכן לביטולו המלא או החלקי של הצא"פ, או לזירוז הסרתו. מה שמייחד את הפרשה הנוכחית הוא שתיקתה של התקשורת. העדר כל מאמץ מצדה להסיר את הצו, כמו גם שום ניסיון לרמוז על הפרשה בדרכים המוכרות והידועות: החל מדיווח על פרשה שיש עליה צו כזה, עבור בפרסום ידיעות או תמונות מרמזות שלכאורה לא מתקשרות לכלום, וכלה בהסתמכות על מקורות זרים או אפילו הפניה לרשת. כלום. נאדה. ברשת, לעומת זאת, הדיון לא תמיד זהיר, מדויק ומרוסן (לא שהתקשורת היא תמיד מופת לכך). פה החשוד כבר נהפך ל"אנס"; שם האיסור הכללי בחוק העונשין על זהותה של המתלוננת מבולבל עם צא"פים המוצאים למטרות ספציפיות ושונות; הכל נכרך יחד כדי להאשים את "המערכת" בהסתרת מידע. בפרשות כאלו, גם כשהמידע גלוי הוא מושא למניפולציות מצד יועצי התקשורת ועורכי-הדין של הצדדים, המזינים את התקשורת. אבל כשהמידע מוסתר – השמועות פורחות. הנה עוד סיבה לבקש את הסרת הצא"פ. אז מה נשתנה הפעם, מבחינת התקשורת? האם התשובה העגומה טמונה בעובדה שהחשוד בפרשה הוא עיתונאי והגילדה סוגרת שורותיה בהגנה על מי שהוא "אחד משלנו"? ייתכן שהקולגיאליות במקרים כאלה גוברת על התחרות בענף, המביאה לא פעם להכפשות הדדיות. אם יקרה לי פעם משהו דומה, חושב העיתונאי, אומר לעצמו העורך, לא ארצה שהקולגות יחגגו עלי. ומה על העניין הציבורי? וחופש המידע מה איתו? שואלת הקוראת הביקורתית התמהה. לא כשמדובר בנו, משיבים העיתונאים בשתיקתם. אין ספק כי החשוד נהנה מחזקת החפות. התקשורת אינה אמורה בשום פנים לשפוט אותו. היא כן אמורה לדווח על תלונה ועל מעצרו של אדם כאשר יש בכך עניין ציבורי. עניין כזה, קובע תקנון האתיקה המקצועית של העיתונות, נוגע ל"עיתוי הפרסום, נסיבות העבירה, אופיה, חומרתה או מעמדו הציבורי של החשוד". במקרים מקבילים, התקשורת להוטה להסיר את הצא"פ ולחשוף את מרב הפרטים. שולחת את עורכי-הדין שלה לשאת נאומים חוצבי להבות בבית-המשפט על חשיבותם (אכן!) של חופש המידע וחופש העיתונות ועליה עצמה כעל גוף המייצג את האינטרס הציבורי ואת זכות הציבור לדעת. כל זה מתחלף לפתע בשתיקה מביכה. כאילו עיתונאי אינו בעל מעמד ציבורי. כאילו העבירה שהוא נחשד בה אינה חמורה. לפתע הציבור אינו זכאי לדעת. אפשר להקשות ולשאול, האם התקשורת אינה אמורה לשקול מראש את האינטרסים המנוגדים, של פרטיות החשוד ושל שמו הטוב? הרי במקרים שבהם התיק נסגר היא כמעט לא טורחת לדווח, או עושה זאת בידיעה זניחה וקטנת גופן בעמוד פנימי. ודאי שלא באותן כותרות צעקניות שבהן ליוותה את המעצר והחשדות, בעיקר כשמדובר באדם ידוע שגם ניזוק יותר משום כך. ובכן, האינטרסים הללו אמורים בהחלט להשפיע על אופן הסיקור. זה צריך להיות מאוזן, אחראי והוגן. אבל השאלה אם הם כבדי משקל דיים כדי לגבור על העניין הציבורי בעצם הפרסום אינה שאלה שהתקשורת מחליטה בה, אלא בית-המשפט. סעיף 70 לחוק בתי-המשפט מונה איסורי פרסום ומקנה לבית-המשפט שיקול דעת אם לאסור פרסום במקרים אחרים; בין השאר בשל פגיעה חמורה בפרטיות, או בשל נזק חמור שייגרם לחשוד שטרם הוגש נגדו כתב אישום ובית-המשפט סובר כי יש להעדיף את מניעתו על פני העניין הציבורי. כלי התקשורת מבקשים חשיפה בכל מקרה, בשם האינטרס הציבורי במידע. התפקיד של איזון בינו ובין האינטרסים של החשוד מסור לבית-המשפט. גוף גוף ותפקידו. איני מתנגדת באופן עקרוני וגורף לכל צא"פ באשר הוא. הפרטים הם לפני בית-המשפט, ועליו להחליט. אך איכשהו, לא נראה מרחיק לכת לשער שאין מדובר כאן בקביעת סטנדרטים חדשים שיחולו מעתה ואילך בתקשורת, של איפוק עילאי והתנזרות מכל פרסום במקרים דומים, שבהם הנילונים אינם חברים באותו מועדון. חופש העיתונות אינו אינטרס פרטי של התקשורת. הוא זכותם של מקבלי המידע הרבה יותר משל מוסריו. התקשורת אינה אלא נציגתו של הציבור. אך האינטרס הציבורי בפיה מסתבר, ולא לראשונה, כעניין יחסי מאוד. מנופפת בו כשזה מתאים, שותקת כשזה פחות נוח. יש לשער שבסופו של דבר תיפרץ חומת השתיקה גם בתקשורת. רק שבינתיים היא הוכתמה בכתם של צביעות וסטנדרטים כפולים: אחד לכולי עלמא והשני לה עצמה. נעמה כרמי היא דוקטור לפילוסופיה, חברה במליאת מועצת העיתונות ובעלת הבלוג קרוא וכתוב
article 45: 
אשמח אם תוכל בבקשה לסכם את המאמר הבא במשפט אחד.
החליפה שלובש העיתונאי רם לנדס בתצלום הפותח את הראיון עימו במוסף "הארץ" (24.7.09) אינה שלו, אלא של זארה. כך גם הנעליים. החולצה – של קסטרו. הבית שבו צולם אינו ביתו, אלא מעונו של אדם ששמו פיטרו הכט מהרצליה פיתוח. גם הפנים והשיער של לנדס אינם בדיוק הוא: הם אופרו ועוצבו בידי ענבל מסס. על סגנון ההופעה כולה, לצורך התצלום, אחראית לימור זוהר שביט. כך בחר רם לנדס לארוז את עצמו לכבוד הראיון שבו הוא מבכה את אובדן האמת בעיתונות ואת היעלמה של האותנטיות מכלי התקשורת. לכאורה, ראיון אחד מני רבים במוספי סופשבוע, שכל תכליתו ליחצן סדרת טלוויזיה חדשה, אינו עניין לעסוק בו. מה לא עושים סופרים, תסריטאים, במאים וגם עיתונאים כדי למשוך תשומת לב ליצירות חדשות היוצאות מתחת ידיהם? גם ללנדס מותר, והראיון איתו אכן מזיע ממאמץ לקדם את הפקותיו הטלוויזיוניות האחרונות. ובכל זאת, כדאי להתעכב רגע ליד הדברים שהוא אומר, משום שיש בהם יומרה לאבחן את מצבה של המלאכה העיתונאית בימים אלה וגם לחרוץ את דינה. לנדס קובע כי העיתונות, במשמעותה הבסיסית, איבדה את יכולתה למלא את תפקידה: היא נמצאת, לדעתו, במצב סופני, ואין כיסוי ליומרתה להביא מידע אמיתי. במלותיו שלו: "מה ההבדל בין טלנובלה לחדשות? זה בידור וזה בידור. זה טלוויזיה וזה טלוויזיה. גם חדשות זה בידור [...] אם טלנובלה זה תיאטרון, אז חדשות זה תיאטרון יפני של מחוות מינימליסטיות, אבל עדיין תיאטרון". לנדס פוסק שהמאבק על השגת האמת העיתונאית למעשה הוכרע; מה שנשאר זה להודות בכך. הוא מספר למראיינת כי הפסיק כמעט לצפות בחדשות. מאחר שנואש מהסיכוי להציג את האמת העובדתית כפי שהיא, פנה לעסוק בטלנובלות מצד אחד, ומצד שני בתיעוד עצמי של אנשים (למעשה, נשים) באמצעות מצלמות שהוא מפקיד בידיהן (זו מהותה של הסדרה החדשה שלו "מחוברות").  אינני בקי די בפרטי הביוגרפיה המקצועית של לנדס כדי לדעת אם ההסבר שלו למעבר מעיתונאות לטלנובלות (ולהפקה החדשה שלו) הוא האמת במלואה או שהוא סוג של רציונלזיציה שהוא פיתח. אפשר, עם זאת, לתהות אם הסוגה שהוא מהלל עתה, התיעוד העצמי, נקייה מהפגמים שהוא מוצא בעיתונאות. האם התערבותו כעורך אינה משפיעה על דיוקו של המסמך התיעודי שהוא מתיימר להציג? האם החלטותיהן של גיבורות הסדרה אילו מצבים ורגעים בחייהן לצלם ואילו לא אינן סוג של מסננת שמפעילים גם עיתונאים בעבודתם ושנגדה מתקומם לנדס? האם עצם הבחירה בחמש הנשים המסוימות, שהסכימו לחשוף את עצמן, אינה גורם מכריע בקביעת תמונות החיים שהסדרה מתחזה להציג ולטעון שהיא משקפת עולם מציאות משותף לרוב הישראליות? במלים אחרות, האם מרכיבים בלתי נמנעים אלה בתהליך הפקת הסדרה אכן מבדילים לטובה את מידת האותנטיות שלה מהמלאכה העיתונאית השגורה שבה כתבים ועורכים מנסים להציג לציבור פיסות מציאות? לנדס נוגע בשאלה אמיתית: עד כמה המציאות הנשקפת בכלי התקשורת היא "אמיתית" ועד כמה היא נגזרת של נסיבות אובייקטיביות (לחץ זמן, אילוצי דיווח, תלות במקורות וכדומה) ושל סיבות סובייקטיביות (אישיותו של המדווח, תפיסתו את המציאות, שיקולים זרים המפעילים אותו וכדומה). זו דילמה המלווה את העשייה העיתונאית מאז ומעולם, וב"העין השביעית" היא נדונה, בין השאר, במאמרים מלומדים שכתבו פרופ ירון אזרחי ("לא קיים עיתונאי אובייקטיבי") ופרופ מרדכי קרמניצר ("המילון הישן") ב-2002. אלא שלנדס מוליך את הסוגיה הזו למחוזות האבסורד, ובכך נותן לגיטימציה לכאוס ולהפקרות מקצועית שאין לה גבולות. הוא אומר שאין עוד טעם במאמץ העיתונאי הסיזיפי לחפש, כמיטב היכולת, את האמת; להציג לקורא, למאזין ולצופה את העובדות ככל שניתן לאתר אותן; להצביע בפני הציבור על תהליכים ותופעות ככל שניתן לזהות אותם; להציע תובנות המסתמכות על תום הלב של העיתונאי ועל התחקיר חסר הפניות שעשה, ככל שהנפש האנושית מסוגלת לכך. לנדס שופך את התינוק עם המים. הוא פוסק שהמלאכה העיתונאית בזמננו היא חסרת תכלית ונדונה מראש לכישלון. הוא הופך את אכזבתו מתפקוד עיתונאים – וממערכות עיתונאיות שלמות שבהן פגש, או אפילו היה ממונה עליהן – לאידיאולוגיה. הוא בן 53 ומאחוריו קריירה תקשורתית מרשימה ולא קצרה (כמעט 25 שנה במקצוע). הוא חינך דורות של עיתונאים, ועכשיו הוא בא ואומר להם: עבר זמנה של העיתונאות; פנו לתעשיית הבידור. בה בשעה מצהיר לנדס בפני ציבור הקוראים והצופים, שרחשו לו עד כה אמון בגין המוניטין המקצועיים שצבר בעבודתו העיתונאית, שהוא הוליך אותם שולל, שלא ניתן למלא את התפקיד העיתונאי כהלכה, שהכל רקוב בממלכה השביעית. זה מסר מסוכן ולא נכון. לעיתונות, במובנה המוכר, נועד תפקיד מפתח בקיומה של החברה הדמוקרטית גם במאה ה-21. לטלנובה ולתיעוד הבידורי נועד תפקיד אחר: למלא את שעות הפנאי בשעשועים. כאשר קוראים את הראיון עם רם לנדס, רצוי לשוב להתבונן בתצלומו: כמו התמונה, כך גם דבריו נועדו להשיג תכלית אחת: להציגו באור שיגדיל את הרייטינג של הסדרה שהוא הפיק.
article 46: 
אשמח אם תוכל בבקשה לסכם את המאמר הבא במשפט אחד.
רק למחרת הוא מגיע הביתה, ומרגיע את אמו שלא הלכה לעבודה: "שום דבר לא קרה, הייתי בירושלים, ישנתי אצל דוד, הרי הודעתי לך שהיה זיכוי, כן, זיכוי מחוסר הוכחות", והוא סוגר את דלת הכניסה מאחוריו ומסתובב ובודק "איך יוצאים מכאן", ובכל זאת מגיע למיטתו, נופל עליה ומיד נרדם. בצהריים, כשפטישים הולמים בעוז בתוך ראשו, הוא מתלבש, שותה קפה והולך לעבודה במערכת "הארץ". השעה אחת בצהריים. שוקן מתפתל. "תשב", הוא אומר לו, "לאן אתה ממהר". אחר-כך הוא מעיר משהו בעניין השילומים מגרמניה, ושואל את עמוס: "מה דעתך?", אבל עמוס אינו מעוניין בשיחת חולין. "תגיד לי אם אני חוזר או לא חוזר לעבודה". עוד כחכוח ושוקן אומר: "אני לא יודע, באמת, מה דעתך? אולי עדיף שתמצא לך בית אחר?". זאת היתה שאלה, אבל עמוס אינו עונה עליה. הוא יודע היטב מה עדיף לשוקן. עדיף לו לא להעסיק בעיתון "הארץ" אדם החשוד בהשלכת פצצה גם אם יצא זכאי מחמת הספק. עדיף לו שלא יאמרו עליו שהוא מחזיק צפעוני מסוכן בעיתון שלו, עדיף לו להתרחק עכשיו מעמוס קינן, לצאת מקו האש המופנית אל האיש. את כל זה אין עמוס אומר. הוא קם, מסתובב ויוצא מהחדר, ורק טריקת הדלת המהדהדת מעידה על מצב רוחו. בדרך, ליד הדלפק, הוא מתעכב לכתוב פתק בן שבע מלים: "כדי שיהיה לך יותר קל – אני מתפטר". ואכן, לשוקן זה יותר קל. למחרת הוא שולח לעיתונאי המתפטר מכתב פרידה: "ברצוני להביע את צערי על התפטרותך מעבודתך בהארץ... מדורך בהארץ שימש עילה להתקפות נרגזות עליך, על הארץ ועלי. אך אני רואה צורך לומר לך היום שלא היה לי ואין לי גם היום ספק שהמניעים השורשיים שהדריכו אותך בכתיבתך הם מן הכנים והטהורים ביותר המפעילים נוער ישראלי בימים אלו. מדורך עשה רבות כדי לפתוח את עיני הציבור לחולשות היסודיות של חיינו ולסתירות בין מטרות מוצהרות לבין המעשה בהן הסתבכנו. זוהי פעולתה של סאטירה אמיתית, והרוגז שמתעורר מאשר שהחצים קלעו למטרה... אני גם מאמין שהכוחות והכשרונות הגדולים, שכל מי שנפגש איתך מבחין בהם, עוד ייתנו פירות בשלים". ושוב בחוץ. אור חורף בלה, קפה תמר. אף כי השעה מוקדמת, המלצר מביא בקבוק מדיצינל עם שתי כוסות. עמוס ממלא את הכוס כאילו זה גזוז ולא קוניאק, ואחרי זה הכל נמחק. "יש שנה שאינני זוכר אותה כלל. "עד כדי כך אינני זוכר אותה, שאיני זוכר איזו מהן היתה. אולי 1953. אבל אולי שנה אחרת" ("ארצך", 70). הוא אינו זוכר את אלה שהתרחקו ממנו כשנתקלו בו ברחוב, את אלה שסירבו להיראות בחברתו, את שיחות הטלפון היומיומיות למקומות עבודה שונים, אפילו לעיתון "חירות" הגיע בלית ברירה ושם הסכימו שיכתוב טור, אבל בעילום שם, כך שאיש לא יידע שיש להם איזשהו קשר איתו. חומה של נידוי.  כל זה נשכח, אבל הדרך היורדת מקפה תמר לכיוון כיכר דיזנגוף, לריינס ולרחוב ארבע-ארצות עדיין שמורה. שם, מול בית-החולים אסותא, גרה ימימה, שפותחת לו את הדלת. לרגע היא מהססת, מזמינה אותו להיכנס, מושיבה אותו על הספה, לא מציעה לו לשתות, ואז, בבת אחת, אומרת הכל: היא עוזבת אותו. קודם ברחה לאילת כדי להיות רחוקה ממנו, אבל האחות הראשית בבית-הספר לאחיות אמרה לה: "למה את צריכה לעבור לאילת? שהוא יעבור לאילת". אז היא נשארת בתל-אביב, אבל לא מתכוונת לראות אותו יותר. האלימות שלו לא מתאימה לה, השתיות שלו והנשים שלו נמאסו עליה, היא גם מזכירה את אותו לילה בסידנא עלי, את זה שלא הכניס אותה בסוד תוכניותיו. בקיצור היא נפרדת ממנו וזהו. עמוס נשאר עומד. לא רוצה להתרגז, מסרב להרגיש צער, מפנה את ראשו, מחפש, אין איש. מסביב רק ריק. ובלי לומר דבר הוא מסתובב והולך משם ומותיר אותה יושבת על הספה, מתחרטת, מהססת אם לקום ולקרוא לו, זוכרת שהוא לימד אותה לקרוא את דוסטויבסקי, לאהוב את באך, שלקח אותה למוזיאון בשדרות רוטשילד לשמוע קונצרטים וגם הראה לה סירה קטנה מיטלטלת על גלים, למרגלות הר והילת עננים, בציור של נחום גוטמן. לא משנה. הוא כבר רחוק משם, מכתת רגליו מחברה קבלנית אל מישהו שיש לו משרד קטן, פוגש חברים מימי המחתרת, מוכן לעשות כל עבודה. מכבדים אותו בתה, מדברים איתו יפה ומלווים אותו לדלת. ובחוץ אור האביב מתחלף לאור קיץ ומתענן לקראת הסתיו, ושום סורג אינו מסנן את מראות העננים. ב"הבוקר" וב"ידיעות אחרונות" לא מעוניינים בשירותיו, בעיתונים אחרים מסרבים אפילו לקבוע פגישה. שייקה בן-פורת עשה לו טובה והציע לו לצייר קריקטורות ולכתוב סאטירות בשם בדוי בעיתון המשמרת הצעירה של מפא"י, "אשמורת", ובביטאון הספרותי של מפא"י, "מבואות" – אלה העיתונים שרק אתמול כתב עליהם סאטירות ארסיות. מובן שהיה יכול לעבוד במוסך או בבניין, הלוא הארץ הולכת ונבנית, הפטישים מכים, המקבת נוקבת. יש עבודה בעיר ויש עבודה בכפר. מתוך הספר "על דעת עצמו – ארבעה פרקי חיים של עמוס קינן", מאת נורית גרץ. הוצאת עם-עובד, עמ 294–297. הציטוט מובא כאן באדיבות ההוצאה
article 47: 
אשמח אם תוכל בבקשה לסכם את המאמר הבא במשפט אחד.
חלק בעיתון, ובהשאלה, סוג של כתיבה עיתונאית. במקור התייחסה המלה לחלק בעיתון שבו התפרסמו מאמרים שאינם פוליטיים, שעסקו בתחומי התרבות והדעת. מאוחר יותר התייחדה המלה לתיאור כתיבה פובליציסטית, ביקורתית או עיתונאית-ספרותית, שאינה דיווחית-חדשותית ואינה פוליטית-אידיאולוגית. במרוצת הזמן ניתנו למלה כמה משמעויות, מהן מרחיבות ומהן מצמצמות: 1. כל כתיבה שאינה עוסקת באקטואליה פוליטית. 2. כתיבה הומוריסטית. 3. כתיבה מתלהמת ופרובוקטיבית. מקור הביטוי במלה הצרפתית Feuilleton או Feuillet, שפירושה "דף קטן", ושתיארה מוסף לעיתון שעסק בנושאים לא-פוליטיים. העיתונות הצרפתית בתקופת המהפכה, שבמובנים רבים היתה ערש העיתונות המודרנית, הוקדשה רובה ככולה לעניינים פוליטיים ולחילוקי הדעות בין הסיעות השונות שפעלו בפריז. צירוף תוספת שאינה פוליטית היה חידוש. מי שהיה חלוץ בפרסום תוספות כאלו – שפעמים היו מודפסות על דף נפרד שצורף לעיתון (ומכאן השם "דף קטן") ופעמים הודפסו על דפי העיתון עצמו בפונט קטן יותר וסומנו בקו מפריד – היה לואיס-פרנסיס ברטין "הזקן" (Louis-François Bertin the Elder), המו"ל של העיתון "Journal des Débats", שאחרי המהפכה השפיע רבות על התרבות הצרפתית. בתוספות הללו פורסמו מאמרים וביקורות בנושאי תיאטרון וספרות ואף קטעי פרוזה ושירה, אולם גם רכילות, בדיחות, שעשועי לשון ומכתמים בחרוזים. במהלך המאה ה-19 התקבל נוהג זה גם בגרמניה, והיה פופולרי במיוחד ברוסיה. משמעות השם "פיליטון" בעיתונות האנגלית היתה אחרת, והתייחסה לסיפור בהמשכים. הביטוי היה בשימוש בשפה העברית במאה העשרים, ובמיוחד במחציתה הראשונה.
article 48: 
אשמח אם תוכל בבקשה לסכם את המאמר הבא במשפט אחד.
 לפני כשמונה חודשים המתנדב המוכשר של המיזם אפיק רחמים ביקש שנבדוק משהו מחוץ לכנסת, אך רלוונטי לחיינו לא פחות – זמני הגעת ניידת. גילינו שלמרות מסיבות הפרידה המפוארות מהמפכ״ל והתגאותו בשירות לאזרח – מדי שנה ל-100 לוקח יותר זמן להגיב. אם למשל ניסו לרצוח אתכם וחייגתם 100 בשנת 2012 – לקח לניידת להגיע כ-13 דקות בממוצע. ב-2014? 17 דקות. זמני הגעת ניידת- לחצו לנתונים המלאים רק לאחרונה התגאה המפכ"ל היוצא יוחנן דנינו בזמני התגובה של המשטרה ובמהירות הגעת הניידות, אבל כעת מתפרסמים נתונים פנימיים של המשטרה שמראים דווקא שזמן התגובה הולך ומתארך בכל שנה. התוצאות, שהגיעו לידי המיזם "100 ימים של שקיפות", מתייחסות לזמן שחלף מרגע שיגור הניידת על ידי המוקד ועד להגעתה ליעד. המשטרה מסווגת את הקריאות שהיא מקבלת על פי סוגי אירועים שונים. על פי הנתונים, כמעט בכל סוגי האירועים זמן התגובה התארך. כך למשל, בשנת 2013 עמד זמן התגובה לאירוע מבצעי על-23 דקות ובשנת 2014 עלה זמן ההגעה ל-28 דקות. וזה לא שמספר האירועים מסוג זה עלה, להפך – הוא דווקא ירד ב-18%. זמן הגעת הניידת במקרים של ניסיון רצח, הריגה או תקיפה חמורה, עמד בשנת 2012 על כ-13 דקות בממוצע. בשנת 2013 עלה זמן ההגעה ל-16 דקות ובשנת 2014 ל-17 דקות, ובמקרים כאלה כל דקה גורלית. במקרה של פריצה לדירה תחכו כמעט 20 דקות להגעת ניידת. אם חלילה תיקלעו לשריפה, הצתה או אפילו חטיפה, לפי נתוני המשטרה זמן ההמתנה יהיה 20 דקות בממוצע. ממשטרת ישראל נמסר בתגובה: "הנתונים מודדים תהליכים בארגון בתחום השירות ואינם מהווים מדד למענה מבצעי. כל ניסיון להציג זמני תגובת ניידות לפי כמות אירועים בשנה טועה ומטעה, בהיעדר בחינת משתנים נוספים שמשפיעים על זמינות הניידות. לאחרונה נחנך מוקד המידע הארצי של המשטרה שקולט את פניות הציבור ומגביר את הזמינות והמענה המבצעי". 
article 49: 
אשמח אם תוכל בבקשה לסכם את המאמר הבא במשפט אחד.
 כבר כמעט עשרים שנה שדן סבאג כותב את מדור הסקס המטונף, המצחיק וסר הטעם "סבאג לאב", המתפרסם ב"דה-סטרנגר" בסיאטל ובסינדיקציה בעשרות עיתונים ברחבי ארצות-הברית, ושבו הוא עונה בכנות ובישירות לשאלות הביזאריות ששולחים לו קוראיו. כעת, בטוויסט ביזארי לא פחות, הפכו חייו – שכוללים גם בן זוג חתיך ותומך וילד מאומץ בן 12 – למחזמר שמועלה בברודווי.  לעומת זאת, חייה של הבלוגרית האגרסיבית והאקסצנטרית ניקי פינק, שמנהלת את אתר החדשות ההוליוודי המאוד מצליח "Deadline Hollywood", עומדים להפוך לסדרה של HBO, מה שיזכה גם אותה בצק שמן.  ואילו חייו ואישיותו הצבעונית של העיתונאי הניו-יורקי האגדי גימי ברסלין יעמדו במרכזו של סרט תיעודי חדש שהפקתו תחל בקרוב.  עיתונאים שחושפים שחיתויות ברוסיה ממשיכים לחטוף מכות רצח, האנשים שמחטיפים להם את המכות ממשיכים להתחמק ללא כל עונש, וגם הגורמים הממשלתיים ששולחים את האנשים שמטילים אימה על העיתונות הרוסית עדיין מסתובבים חופשי.  מדינה נוספת שבה עיתונאים נופלים כמו זבובים היא הונדורס: מאז אפריל חוסלו באכזריות שבעה עיתונאים שהעזו לכתוב על הכאוס הפוליטי במדינה ועל עסקי הסמים המשגשגים בה.  המשטרה הלטבית, שעסקה בחיפושים אחר האקר שפרץ למאגר מידע ממשלתי והדליף לאינטרנט נתונים מביכים על השלטון, מיררה את חייה של עיתונאית מקומית שדיווחה על הסיפור.  תוכנה חדשה ומשופרת אמורה לדאוג לכך שהחדשות על המהפכה הבאה באיראן יעקפו את הצנזורה האינטרנטית של המדינה באופן אלגנטי יותר מבעבר.  אחרי שבשבוע שעבר למדנו ש"ניוזוויק" על הקרשים ושאם לא יימצא לו רוכש הוא ייסגר, השבוע אנו למדים שמצבו של המתחרה הוותיק "טיים" אינו טוב בהרבה.  אמנם הבטיחו לנו שהאייפאד יציל את עולם העיתונות, אבל אם ללמוד על-פי 360 עותקים דיגיטליים שהמגזין "GQ" מכר החודש, זה לא יקרה בזמן הקרוב.  ואם כבר אייפאד: אחד הכתבים של "Gawker" השתכר בסוף-השבוע ומצא את עצמו מתעצבן מאוד מפרסומת שהכריזה שההמצאה החדשה של אפל היא הדבר הכי מהפכני מאז המהפכה הצרפתית. הוא מיד כתב מייל ציני ועוקצני לסטיב גובס. באופן מפתיע למדי, גובס החליט לענות לו.  אחד ממנהיגי המורדים בתאילנד נורה בראשו בעת שהתראיין ל"ניו-יורק טיימס". הוא מת מפצעיו כעבור יומיים.  דייוויד קאר כותב על ההיגיון המאוד מיוחד שעומד מאחורי הכותרות המטופשות שניתנות לכתבות באינטרנט.  האם גיליאן טט, העורכת החדשה של ה"פייננשל טיימס", היא האשה החזקה ביותר בעולם העיתונות? ה"דיילי ביסט", שמקדיש לה כתבת פרופיל מפרגנת, סבור שכן.  מסתבר שמשבר העיתונות המודפסת טרם הגיע לגרמניה: הכנסות העיתונים במדינה לא ירדו באופן משמעותי מאז שנת 2004.  ואם כבר משבר העיתונות המודפסת: הנה מאמר, הלקוח מ"האטלנטיק", שדווקא טוען שבסוף הכל יבוא על מקומו בשלום. בחיי.  איש שמדבר + זבוב ענק + שידור חי = קטעים משוגעים.  ואם כבר זבובים וכתבי טלוויזיה, תמיד נחמד להיזכר בקליפ הקלאסי הזה. אין מצב שזה אמיתי, נכון?
article 50: 
אשמח אם תוכל בבקשה לסכם את המאמר הבא במשפט אחד.
"מקור ראשון" ואתר nrg יימכרו לחברת ישראל-היום-בע"מ, שבבעלות איש העסקים שלדון אדלסון ורעייתו ד"ר מרים אדלסון, תמורת 17 מיליון שקל, כך ביקש לאשר אמש רואה-החשבון חן ברדיצב, הנאמן מטעם בית-המשפט לחברות המפעילות את "מקור ראשון" ו"מעריב". ישראל-היום התחייבה בהצעתה להעסיק 114 מ-120 עובדי ההנהלה והמערכת העיתונאית של "מקור ראשון" לתקופה של לפחות 12 חודשים. כמו כן התחייבה החברה להעסיק 90% מהפרילנסרים של העיתון ואת כל 220 עובדי ההפצה לתקופה דומה. לגבי אתר nrg התחייבה ישראל-היום להעסיק 5 מ-17 העובדים לתקופה של שנה. ==  להורדת הקובץ (PDF, 7.72MB) להורדת הקובץ (PDF, 7.72MB)  להורדת הקובץ (PDF, 2.19MB) להורדת הקובץ (PDF, 2.19MB) "בקשה דחופה" של נאמן בית-המשפט ל"מקור ראשון" ו"מעריב", המסמך המלא בשני חלקים == ברדיצב ביקש מבית-המשפט המחוזי בירושלים לאשר את מכירת "מקור ראשון" ואתר nrg לישראל-היום לאחר תהליך התמחרות בן כמה שלבים. בשלב הראשון התעניינו 12 גורמים ברכישת העיתונים והאתר. לאחר שקיבלו את פרטי החברות מהנאמן, נותרו שישה מתעניינים. ישראל-היום הציעה 12.5 מיליון שקל עבור "מקור ראשון" ו-3 מיליון שקל עבור nrg; גרוזלם-פוסט הציעה 7.5 מיליון שקל עבור "מקור ראשון" ו-1.5 מיליון שקל עבור nrg; טלנירי-שוקי-הון הציעה 401 אלף שקל עבור אתר nrg; אשדיר-פרסום-והפצה הציעה 5 מיליון שקל עבור "מקור ראשון"; לריסה-אחזקות הציעה 2 מיליון שקל עבור "מעריב", 4 מיליון שקל עבור "מקור ראשון" ו-750 אלף שקל עבור אתר nrg, וכיפה-שירותי-אינטרנט הציעה 70 אלף שקל עבור אתר nrg. "לאחר עיון בהצעות שהוגשו עלה כי הצעתה של ישראל-היום לרכישת פעילות העיתון מקור ראשון ולרכישת פעילות אתר האינטרנט nrg עלתה על הצעת שאר המציעים בכל הפרמטרים, וזאת באופן בולט ומשמעותי, הן בסכומה והן במספר העובדים שאותם היא התחייבה להמשיך ולהעסיק", כתב הנאמן לבית-המשפט. לדברי ברדיצב, לאור זאת התכוון להמליץ ללא שהות על ישראל-היום כרוכשת העיתון והאתר, אולם באי-כוחה של גרוזלם-פוסט, החברה שבשליטת איש העסקים אלי עזור, ביקשו להעניק להם הזדמנות להגיש הצעה מעודכנת ומשופרת: 13.5 מיליון שקל עבור "מקור ראשון", 2.5 מיליון שקל עבור "מעריב" ו-4 מיליון שקל עבור אתר nrg. לנוכח ההצעה המשופרת זימן אתמול ברדיצב את נציגי שתי החברות למשרדו לפגישת התמחרות מכרעת. "אנחנו הגענו לכאן תחת מחאה", אמרה בפגישה עו"ד קרן רייכבך-סגל, באת-כוחה של ישראל-היום. "המועד להציע הצעות נגמר בשני אחר-הצהריים, וכל הצעה שהתקבלה אחר-כך היא בניגוד לדין. הגענו לכאן תחת מחאה והדלפות שהגיעו לעיתונות שהביאו לשיפור ההצעה שלהם [גרוזלם-פוסט] לא מקובלת עלינו" [כך במקור]. "אנחנו נתחיל עכשיו את ההתמחרות כאשר הסכום ההתחלתי [עבור מקור ראשון] עומד על 14 מיליון שקל", הודיע בהמשך הדיון רו"ח ברדיצב. "אנחנו לא מציעים 14 מיליון, נשארים בהצעה שלנו [13.5 מיליון]", הבהיר עו"ד מורן מאירי, בא-כוחה של גרוזלם-פוסט. "יש לי שאלה", אמרה עו"ד רייכבך-סגל, "זה שהם לא מוכנים לקחת ב-14 ואני כן אסכים לקחת ב-14 זה אומר שזכינו?". "כן", השיב רו"ח ברדיצב. "אז אנחנו מוכנים לקחת ב-14 מיליון", הודיעה עו"ד רייכבך-סגל. בהמשך החליט ברדיצב לבטל את ההתמחרות על אתר nrg בשל חילוקי דעות עם גרוזלם-פוסט והודיע כי הצעת ישראל-היום לרכישת האתר היא הזוכה. נכון לעכשיו, עידכן ברדיצב את בית-המשפט, לא התקבלה הצעה כלכלית לרכישת "מעריב", אולם לדבריו, "קיימת אפשרות לקבל הצעות גבוהות יותר". על כן ביקש הנאמן להמשיך ולחפש בשלב זה רוכש ל"מעריב". 9712-03-14
article 51: 
אשמח אם תוכל בבקשה לסכם את המאמר הבא במשפט אחד.
כמו בתי-הקברות בשולי הערים, כך גם מודעות האבל מתקיימות בשולי העיתונים, וכמו בתי-הקברות, גם על פניהן יהיו רבים יותר שיעדיפו לחלוף ולא להתעכב ולחוש בצינה הנושבת מהן. בתוך אותו מוצר ותיק, גליון העיתון המודפס, שעבר תמורות רבות כל-כך, לא יתקשה גם הקורא המתעורר מתרדמת של חצי מאה לזהות מרחוק את פורמט עמודי מודעות האבל. המדור, כמו המוות, אינו מתיישן. מודעת האבל היא מצבת דיו זעירה. כמו אחותה העשויה שיש, גם לה אותו פורמט מלבני, אותן אותיות שחורות ריבועיות, אותו צמצום מילולי. סידורן של המודעות אחידות-הפורמט זו לצד זו וזו מתחת לזו הוא היוצר את מראה העמוד האופייני – ואף בו יש כדי להזכיר את מטריצת גוש/חלקה.  מאחורי ביטוי טכני חורץ לשון המוות. בשל אופיו הקודר, המוחלט והאוניברסלי, המוות מעדיף את הסטנדרטי על פני היצירתי והמגוון. קו מסגרת בעובי אחיד, מבחר גופנים מצומצם, שם הנפטר תמיד באותיות גדולות ומעובות משמות האבלים. שלא כמו המצבה, המנציחה את בדידותו של הנפטר, במודעת האבל מסתופפת (על פי רוב) המשפחה כולה. כמו על דלתות בתים, גם כאן יהיו קורקטיים שיסתפקו בשלט עם הצהרה כללית "המשפחה האבלה", ואחרים יציגו קטלוג שלם של הפרטים במשפחה, סדורים על-פי תפקידיהם – אשתו, בנו ובתו, הנכדים, גיסו. המהדרין יוסיפו גם שמות, שמות משפחה ולפעמים גם כינויים, שלא יצוטטו כאן מפאת כבודם של המתים והחיים, אך מציעים למתבונן סקרן עולם שלם. ברחוב זה וזה, בדירה זו וזו, בשעות 21:00–16:00. שלא כמודעות האבל עשירות הסופרלטיבים הנדפסות בעיתונות החרדית, אלו הנדפסות בעיתונות החילונית קורקטיות לרוב. על הפטירה מודיעים בדרך כלל בצער רב, לפעמים בכאב או ביגון עמוק – ביטויים שכבר היו לקלישאה. את זהות המנוחים יגדירו בראש ובראשונה זיקות משפחתיות ("אמנו, אחותנו וסבתנו"), לעתים רחוקות יותר פועליהם ותואריהם (ד"ר, "מוותיקי נהריה"). רק מתי מעט זוכים לשורה מלאת שאר רוח, כפי שהיו אולי הם, בחייהם: "ספורטאי, גנן ומציל אגדי בבת-ים, שהנחיל לנו אהבת ים וגן ונפרד מאיתנו כשהוא בן 98 שנים". לאותם שחיו את חייהם באלמוניות, הרגע הזה הפומבי של פרסום שמם במרכז מודעת אבל הוא רגע קצר מועד של תהילה. למרבה הצער, הם כבר אינם שם להתענג – לא על תשומת הלב והכבוד, ולא על נדיבות לבם של מי שזיכו אותם בכך. האם מודעת האבל מתפרסמת בעיתון שאותו נהג לקרוא המנוח? זכורה לי בחדות הגאווה שחשתי כילדה כשראיתי את שמו של סבי על מודעת האבל בעיתון. האם אני הייתי מי שגזרה ושמרה אותה לצד תמונתו הקטנה הממוסגרת? ואולי אחד מהורי? האם גם אבלים אחרים נוהגים לעשות זאת? כמו בפרסומים אחרים, כך גם במודעות האבל: ככל שהמודעה גדולה יותר, כן גדל מחירה. ב"הארץ", שבו המודעות יקרות יותר, הן גם גדולות ומעטות יותר; מתי "הארץ" אינם מצטופפים כמו המתים ב"ידיעות אחרונות" ו"מעריב". האם המתים של "הארץ" אקסקלוסיביים יותר? למרבה ההפתעה, עלעול בעמודי מודעות האבל של העיתונים המתחרים מגלה כי בשיעור גדול של המקרים אלו אותם מתים ממש: מי שיש לו כסף לפרסם מודעת אבל אחת, יש לו כסף לפרסם שלוש מודעות זהות בשלושה עיתונים שונים. מרכינים ראש, אבלים, המומים, דואבים, זוכרים, ולא שוכחים לצרף את סמליל החברה. מילא סמליל שחור-לבן, כזה הנבלע בשחורו-לבנו של העמוד, אבל סמליל ירוק?! מישהו ב"דה-מרקר" – מאותם מישהואים עם ראש כלכלי – מצא ערוץ פרסום נוסף. אפשר שבקרוב נראה שלטי חוצות גם בבתי-קברות? דבר מותה של ב, מורה אהובה ונערצת, הגיע אלי בדואר האלקטרוני – מדיום יעיל, מהיר וחינמי. ובכל זאת חיפשתי אחר שמה במודעות האבל של "הארץ". ב, אשת לפידות, היתה הרוח החיה בטקסי יום הזיכרון בבית-ספרי ובקיבוצה ובעלת חולשה, כך התוודתה, למלנכוליה. חשבתי, על כן, כי הדבר היה מסב לה קורת רוח – לראות את שמה מופיע בעיתון (של האינטליגנציה) באות עבה, את שמו של קיבוצה צמוד אל הביטוי "מרכין ראשו". אפשר שהקיבוץ הישן, הלא מופרט, זה שידע ימים מבוססים, היה מפרסם מודעה שכזו. הקיבוץ החדש, ראשו מורכן ממילא.
article 52: 
אשמח אם תוכל בבקשה לסכם את המאמר הבא במשפט אחד.
רק לפני חודש נשפכו אלפי מלים ונמרחו עשרות צילומים מאולימפיאדת בייגינג בעמודים הראשיים של "ידיעות אחרונות" ובכפולת האמצע של חלק החדשות. אז איך קורה שמה שהוגדר על-ידי העיתון כ"תקרית דיפלומטית" בין ישראל לסין, תקרית שנגרמה כתוצאה מראיון ב"ידיעות אחרונות", לא זכה כלל להתייחסות בולטת ונדחק למדור הספורט? הסיפור המשונה החל ביום שישי שעבר, בכתבת שער במוסף "7 ימים". השייט שחר צוברי, מדליסט הארד מבייגינג, אמר בראיון למוסף כי הסינים הם "חארות". בתגובה העביר שגריר סין בישראל מחאה לוועד האולימפי בארץ, ובהמשך ביטל קבלת פנים מתוכננת לספורטאים הישראלים. צוברי התנצל, שר הספורט מגאדלה התנצל, הוועד האולימפי התנצל, אבל הסינים טרם סלחו. ההישג העיתונאי הוא אולי מפוקפק – ראיון שפורסם בעיתון גרם לתקרית דיפלומטית עם מעצמה – אבל בכל זאת, זה הישג שעיתונים נוהגים להתפאר בו. אם כך, מדוע הסיפור לא הופיע בעמוד הראשי של "ידיעות אחרונות", או לפחות קיבל הפניה בולטת בעמודי החדשות? הרי רק לפני שבועיים-שלושה פירנסו האירועים הספורטיביים מסין את החלק המרכזי של העיתון של המדינה. יכול להיות שבצמרת מקבלי ההחלטות ברחוב מוזס חשבו שהמקרה אינו דרמה יוצאת דופן, והניחו לניר חפץ, עורך "7 ימים" ומוסף הספורט, לגדל ולרומם את הסיפור בממלכה שלו. יכול להיות גם שהבמה המשנית שקיבל הסיפור מלמדת משהו על היחסים שבין עורכי העיתון ובין עורך המוספים. בימי גלעזר ויובל היה נהוג לומר ש"7 ימים" הוא מדינה נפרדת בתוך "ידיעות אחרונות". ייתכן שמדובר בשחזור מוזר, אולי אפילו נגטיבי, של התקופה ההיא? ויש עוד: בעוד שבמדור הספורט מדווחים על תקרית דיפלומטית, שמקומה הטבעי הוא בעמודי החדשות, בחלק החדשותי הופיע ביום ראשון סיקור פתיחת אולימפיאדת הנכים בבייגין, בלי שאף מלה על אירוע זה או סיקור מקצועי של הספורטאים הישראלים יופיעו במדור הספורט. לא ברור. לא מובן. השבוע אפשר היה להיווכח שוב עד כמה ספורט "ידיעות אחרונות" תקוע במקום. הנבחרת הצעירה עד גיל 21 בכדורגל עמדה לפני משחק מכריע מול גרמניה בחוץ, בדרך לפלייאוף שלפני אליפות אירופה. בסופו של יום היא אכן עשתה זאת, עם 0:0 מרשים. בעוד ש"מעריב" בחר לתת לנבחרת הצעירה את הכבוד המגיע – שני שערים וכפולה פותחת (ביום המשחק ולמחרת) – ב"ידיעות אחרונות" המשיכו במסורת המיושנת, הפרובינציאלית וחסרת המעוף שלהם, ולפיה הנבחרת הבוגרת מעל הכל, אפילו במחיר המעטה מההישג של הצעירים. אתר ערוץ הספורט היה בשיאו באולימפיאדת בייגינג, עם סיקור מקיף של התחרויות והספורטאים הישראלים ושפע של תקצירי וידיאו. ההשקעה הגדולה הביאה לתוצאות יפות בסקר "טים" לחודש אוגוסט. האתר השתדרג ל-16 אחוזי צפייה לעומת 11.8% ביולי – קפיצה משמעותית של 4.2%. המתחרה הגדול, ONE, רשם עלייה מתונה יחסית לעובדה שמדובר בחודש ספורטיבי אינטנסיבי – רק 1.8% יותר לעומת החודש הקודם (16.9% באוגוסט לעומת 15.1%). כך ייעשה למי שהעדיף לסקר את האולימפיאדה מהכורסה במערכת, ולא טרח לשלוח כתב לבייגינג.  אם אתר ערוץ הספורט רוצה לשמור על הפער האיכותי, הוא צריך להישמר מהסגנון הזול של אתר ONE. לפרסם תמונה של בחורה במחשוף נדיב עם הכיתוב "פצצה" בידיעה על ביטול משחק באיטליה בגלל פצצה ממלחמת העולם השנייה שהתגלתה סמוך למגרש – זו בדיוק הדרך הלא נכונה. אם אין לכם תמונה ממקום האירוע, תמצאו פתרון יצירתי אחר. כרגע, מדובר בפצצה של אינפנטיליות. לתגובות והערות: yegerm9@walla.co.il
article 53: 
אשמח אם תוכל בבקשה לסכם את המאמר הבא במשפט אחד.
״רציתי להגיע לתפקיד מעמדת שליחות אמיתית של אדם שכל ילדיו וכל נכדיו מתגוררים בירושלים, ומודאגים דאגה עמוקה מהעתיד שלה״. כך הכריז שר הכלכלה אריה דרעי בראיון ב-2010. אלא שכמה מילדיו של דרעי כנראה גילו מאז את הקסם של עולם הנדל״ן ורכשו דירה אחת או שתיים או שלוש או יותר. גם בת״א. בדיקה שערכנו ב׳מאה ימים של שקיפות׳ חושפת טפח מאימפריית הנדל״ן של משפחת דרעי: לבת אחת של שר הכלכלה דירה בירושלים ושליש בית נוסף בת״א. על בת אחרת רשומות 3 דירות בשכונת התקווה בת״א וחצי דירה נוספת בתל אביב. לבת שלישית דירה לא רחוק בת״א לצד בית במושב בין ת״א לירושלים. לבן אחד דירה במגדלי שאול בירושלים. באותו בניין, אגב, גם ממוקמות דירות של אחיינו של דרעי, כלתו של הרב עובדיה זצ"ל ונכדתו של הרב עובדיה זצ"ל. בן אחר רכש דירה במסגרת קבוצת רכישה בירושלים. לפני הבחירות גם זרם מידע לגבי עסקאות נדל״ן ירושלמיות שדרעי מקושר אליהן. ״כל הדיירים בבניין שלנו ידעו שאריה דרעי זה האיש לפנות אליו״, סיפר לנו אחד מהם. אבל דרעי עצמו דאג להישאר מחוץ למסמכים הרשמיים. אחיו היה בחזית. ומה עם דרעי עצמו? הוא מתגורר בדירה ברחוב הקבלן (שלוש קומות בשטח 272 מ״ר), והסתבר לנו שהייתה ברשותו דירה נוספת אותה מכר ב-96׳ לתושב חוץ. לפי גידי וייץ, הוא גם בהליך בנייה של בית נופש. בנוגע למשפחה – אלו לא כל הדירות. חלק מהנכסים בתהליכי רישום ולא ניתן להפיק נסחים לאימות המידע. אלא שבמהלך הבדיקה התפרסם ראיון שערך עמו גידי וייץ. דרעי נשאל שם והתייחס לנושא: "אני גאה ברוך השם, שיש לי פרנסה, יש לי בית ולילדים שלי יש בית. הילדים שלי, ברוך השם, התחתנו, וקיבלו מהצד השני. אני עזרתי להם, ההורים שלי עזרו להם, הם לקחו משכנתאות וברוך השם קנו דירות. יופי? חלק קנו, חלק לא קנו, חלק בדרך לקנות, חלק עם משכנתאות וכל הדברים האלה״. לכן אסתפק במידע הזה ורק נזכיר שלפני הבחירות דרעי רץ ׳בשם השקופים׳. הוא פרסם הצהרת הון צנועה – והכריז שיש לו דירה אחת בלבד. טכנית, זו האמת, אבל בצורתה הצרה ביותר. אם כבר להיות שקוף – עדיף עד הסוף. דרעי העדיף שלא להתייחס לשאלות בנושא. 
article 54: 
אשמח אם תוכל בבקשה לסכם את המאמר הבא במשפט אחד.
חברת הכנסת ענבר בזק שלום, מה שלומך? ראיתי שהצטלמת עם ספרה של דפנה ליאל ופרסמת אותו בטוויטר. יצא לך לקרוא אותו? "עוד לא. הייתה לי יומולדת לפני שבוע והבנות קנו לי מתנה, עוד לא יצא לי לקרוא. אני עוקבת אחרי הפודקאסט ושומעת כל בוקר, כל פעם באה ומספרת לצוות שלי תקשיבו לזה ותקשיבו לזה, אז הם עשו לי הפתעה וקנו אותו". אני מבינה שרצית לפרגן לה. "כן. נתתי לה לחתום לי עם הקדשה". אני מתקשרת כי הסתכלתי על זה ולי זה נראה כמו סוג של פרסומת, משהו שבעבר ועדת האתיקה אסרה על חברי כנסת לעשות. "למה זה פרסום אם היא כותבת על פוליטיקה?" היום הגיעה בדואר המתנה שצוות הלשכה המקסים שלי קנה לי ליום ההולדת.הספר "עושים פוליטיקה" של @DaphnaLiel מתברר שהן מכירות אותי הכי טוב ויודעות שאני מעריצה שרופה של הפודקאסט "עושים פוליטיקה". עכשיו רק נשאר לראות אם הספר טוב כמו הפודקאסט 😃 pic.twitter.com/QXjS64rsBY כסופרת היא נמצאת עכשיו במסע יח"צ אינטנסיבי להגדלת המכירות וההכנסות של הספר. זה לא דומה לסיטואציה שבה לקחת ספר מהספריה ואת ממליצה עליו לציבור. כל המלצה כזו ממך כנבחרת ציבור, שיש לך כוח וקהל מתוקף המנדט שהציבור נתן לך, היא בעלת ערך עבורה. "תראי עכשיו כשאת אומרת אני מבינה את הרגישות לא חשבתי על זה. אני מבינה את הרגישות ומקבלת בהחלט את הביקורת. אני מודה שזה היה מתוך מקום ש… התרגשתי כשהיא חתמה לי ורציתי לפרגן לה. זה ממש לא היה קמפיין לספר אלא באמת להגיד לה תודה ושאני מאוד אוהבת את הפודקאסט שלה. אם הייתי מפרסמת מוצר, כמו שבזמנו ביקרו את איילת שקד שהצטלמה עם קוקה קולה, אני מבינה את הרגישות. אבל כאן זה ספר מקצועי על פוליטיקה. אני רואה גם בספר וגם בפודקאסט naכלים מקצועיים שאני לומדת מהם. בתחום הזה של ספרים ופודקאסטים – אין לזה סוף. אם אני מחר אעלה פוסט שאני מקשיבה לפודקאסט של שקוף ומאוד ממליצה עליו, את חושבת שיש עם זה בעיה אתית?" זה לא כמו המלצה לקרוא או להאזין, כי פה יש מימד של הגדלת מכירות של הספר, בייחוד כשזו ההשקה שלו. "אגב אפילו לא קיבלתי אותו כמתנה ממנה, מי שנתן לי את הספר הן הדוברות שלי. האמת שלא מזמן קיבלתי מתנה ממישהי שכתבה ספר ילדים שנותן ביטחון לנערות. היועצת הפרלמנטרית שלי פנתה לייעוץ המשפטי של הכנסת, ושאלה אם זה בסדר לפרסם פוסט ולפרגן לספר. הם אמרו שעם ספרים אין בעיה כל עוד זה לא למטרות קידום מכירות ולא כולל המלצה לרכוש אותו. אגב ראיתי עוד חברי כנסת שהעלו ציוצים על הספר שלה".  בואי נלך מעבר לעניין המסחרי. יש פה שאלה אתית על היחסים בין עיתונאים לפוליטיקאים. לכן עלתה לי נורת אזהרה כשראיתי את הציוץ הזה – מפחיד אותי סוג כזה של יחסים. כי בסוף מחר היא כתבת פוליטית שצריכה לסקר אותך בצורה מהימנה, לעיתים ביקורתית. לפרגון שלך יכול להיות ערך משמעותי עבורה – לכן אני חושבת שיש להימנע ממנו.  "באמת לא חשבתי על זה, מקבלת את מה שאמרת. שוב, רציתי לפרגן למישהי שאני אוהבת להקשיב לה. אבל בהחלט מקבלת את הביקורת וצריכה לחשוב כמישהי ש.. את יודעת אני לא הרבה זמן בתפקיד, וכן אולי צריכה להסתכל על זה בעיניים יותר ביקורתיות". "שתי המפלגות הגדולות…אלו בסך הכל שני מותגי מים מינרלים. הקטטה הפוליטית התמידית המלווה את חיינו נועדה לחפות על הבדלים הולכים ומצטמצמים בין המחנות" (עמית סגל, סיפורה של הפוליטיקה הישראלית, עמ 106). בילוי מועדף לסוכות… @amit_segal pic.twitter.com/cfxNLH9oKk אני שוקלת לפנות ליועמ"ש הכנסת – כיוון שאין ועדת אתיקה לצערנו – ולהציע שיתנו הנחיות יותר מחמירות ביחס לפרסום כזה כשמדובר ביחסים בין מסקר למסוקר. מה את חושבת על זה? "תראי אנשי התקשורת מסתובבים בכנסת, באופן טבעי כולנו רוצים שיכירו אותנו, כולנו רוצים שיהיה איתם קשר טוב. כל עוד אין פה יחסי תן וקח, זה לא בעייתי בעיני. זה לא שקניתי ספר ואז היא בתמורה תעשה עלי כתבה חיובית. אגב זה בדיוק מה שקורה עכשיו במשפט המו"לים הכל-כך מתוקשר – שמנסים להוכיח יחסי תן וקח. הנה אני למשל מכירה את נועה שפיגל מהארץ, הכרתי אותה מקודם. כל הזמן אנחנו מדברות ומקשקשות. לה נחמד שאני בקשר איתה כי אני מספרת לה סיפורים, ולי נחמד שאני בקשר איתה. אנחנו כחברי כנסת באופן טבעי צריכים את הקשר עם התקשורת והם גם צריכים את הקשר. כל עוד לא מדובר בתן וקח עם ערך כספי – אני לא חושבת שיש בזה משהו בעייתי. זה חלק מהסקילס."אגב, מכיוון שאני משקיפה את היומן שלי האופן מלא ניתן לראות גם אם אילו עיתונאים אני נפגשת ומתי, ככה שהציבור יכול לבחון בכל רגע נתון האם היו פה יחסים עם התקשורת החורגים מהנורמה". תודה רבה על השיחה. תודה, ביי ביי. 
article 55: 
אשמח אם תוכל בבקשה לסכם את המאמר הבא במשפט אחד.
"ישראל פוסט" יפצה את הצלם אריאל ירוזולימסקי בכ-100 אלף שקל בשל הפרת זכויותיו המוסריות על תצלומיו, כך פסק ביום שני האחרון השופט מיכאל תמיר מבית-משפט השלום בתל-אביב–יפו. לפני כשלוש שנים הגיש ירוזולימסקי, באמצעות עו"ד מתן שוק, תביעה נגד חברת ישראל-פוסט, מדיה-פרסום בע"מ, המוציאה לאור את החינמון "ישראל פוסט". ירוזולימסקי דרש פיצוי בסך 420 אלף שקל משום שלדבריו ב"ישראל פוסט" פורסמו 32 תצלומים שצילם בלי שניתן לו קרדיט, ולמעשה תוך שניתן קרדיט לגורם אחר. ב"ישראל פוסט" טענו, באמצעות עו"ד אשר אקסלרד, כי אי-מתן הקרדיט נבע ממחדלי ירוזולימסקי עצמו וכי התביעה הוגשה בחוסר תום לב שכן בין הצלם לבין חברת גרוזלם-פוסט בע"מ, חברת-האם של מו"ל "ישראל פוסט", מתנהלים הליכים משפטיים. אכן, ברקע התביעה עמדו יחסי העבודה בין הצלם לגרוזלם-פוסט בע"מ, שדרכם נוצר הקשר עם "ישראל פוסט". במשך למעלה מעשור שימש ירוזולימסקי צלם הבית של "גרוזלם פוסט", אולם היחסים הסתיימו בתביעות הדדיות. התביעה של "גרוזלם פוסט" הוכרעה לטובת החברה, בעוד שהתביעה שהגיש ירוזולימסקי עדיין תלויה ועומדת (הבהרה, 30.1: מרבית התביעה של העיתון נדחתה, ובמקום פיצוי בסך מיליון שקל חויב הצלם לפצותה ב-10,000 שקל בלבד). השופט תמיר קיבל את טענות ירוזולימסקי וקבע כי ב"ישראל פוסט" פורסמו תצלומיו בלא קרדיט וזאת בלי שתעמוד לחברה הגנת "שימוש הוגן". סעיפי החוק הנוגעים לשימוש הוגן, הזכיר השופט, מתייחסים לזכות היוצרים של היוצר ולא לזכות המוסרית שלו (מתן קרדיט). "זכותו של היוצר כי שמו יופיע על היצירה היא זכות עצמאית, ואף אם הנתבעת היתה רשאית לפרסם את התמונות ללא קבלת רשותו של התובע ובלי לשלם לו דבר, אין בכך כדי לפטור אותה מציון שמו של התובע על התמונות", נכתב בפסק הדין. יחד עם זאת, השופט תמיר קבע כי ירוזולימסקי לא הצליח להפריך את טענת "ישראל פוסט" שלפיה הפרסום תחת קרדיט שגוי נעשה בטעות ובתום לב, בין היתר בשל התנהלותו של הצלם. מנגד קבע פסק הדין כי על עורכי "ישראל פוסט" חלה חובה לערוך בדיקות כדי לוודא כי היא מפרסמת תצלומים תחת קרדיט נכון. בסופו של דבר, ולאחר שהשופט ציין כי בבואו לקבוע את סך הפיצויים לקח בחשבון שכמה מהתצלומים פורסמו פעם אחר פעם עם אותו הקרדיט השגוי, נקבע כי "ישראל פוסט" תפצה את ירוזולימסקי ב-77,500 שקל בגין הפרת זכויותיו המוסריות, 10,000 שקל בגין עוגמת נפש ועוד 15,500 שקל עבור הוצאות משפט ושכר טרחת עורך-דין.  19977-03-11
article 56: 
אשמח אם תוכל בבקשה לסכם את המאמר הבא במשפט אחד.
ארגון נכי צה"ל הגיש בשבוע שעבר תביעת דיבה נגד "דה-מרקר", השנייה בתוך שנה, ומאיים להמשיך ולהגיש עוד ועוד תביעות בשל סיקור פעילותו בעיתון. במסגרת התביעה שהוגשה בשבוע שעבר דורש הארגון פיצוי של כ-140 אלף שקל בגין פרסום מאת טלי חרותי-סובר. תביעה זו באה בהמשך לתביעה קודמת, שהוגשה במאי האחרון, ובמסגרתה דרש הארגון פיצוי בסך 3 מיליון שקל. הסכסוך המשפטי בין ארגון נכי צה"ל ל"דה-מרקר" החל לפני כחצי שנה, בעקבות פרסום תחקיר מאת טלי חרותי-סובר, שראה אור תחת הכותרת "דו"חות נעלמים, מינויים תמוהים והעלאות שכר בדיעבד: מי ישקם את ארגון נכי צה"ל?". הארגון, באמצעות עו"ד צבי גלמן, טען כי הפרסומים שנכללו בכתבה נעשו על-ידי אנשי "דה-מרקר" "לא כחלק מעבודת קודש עיתונאית, אלא תוך ניצול שופרו של העיתון לצורך סיוע למתמודדים פוליטיים במאבק חורמה כולל, טוטאלי ואובססיבי כנגד התובעת ובעלי תפקידים אצלה". בארגון נכי צה"ל דחו את הטענות שנכללו בכתבה מאת חרותי-סובר, וטענו כי היא וחבריה לעיתון "הפכו עצמם כלי שרת בידם של גורמים אינטרסנטיים ששמו להם למטרה לפגוע בראשות הארגון המכהנת, וזאת באמצעות קשירתה של התובעת [ארגון נכי צה"ל] למעשים עברייניים, חס וחלילה, של העלמות דו"חות, של ייעוד כספי תרומות שלא לייעודם, והכל במטרה להכתים את שמו של הארגון בקרב נכי צה"ל". הארגון תבע את העיתון, את המו"ל עמוס שוקן, את עורך "דה-מרקר" סמי פרץ וכן את חרותי-סובר. "הסכום הגרנדיוזי של התביעה (3,000,000 שקל) כמו גם הבהילות בהגשתה (ימים בודדים לאחר פרסום הכתבה), מלמדים כי לפנינו מונחת תביעת לשון הרע מנופחת ונמהרת, אשר מטרתה היחידה היא לשמש את הארגון במערכת יחסי-ציבור לשימור תרבות הדיפת הביקורת", טענו מנגד ב"דה-מרקר", באמצעות באי-כוחם, עורכי-הדין עומר זיו-אשכר ועינת ברג-סגל. לטענתם, "מדובר בהתנהלות מבישה מצד ארגון שאינו מוכן לקבל ביקורת והודף כל טיפול ענייני באופן תוקפני ואגרסיבי, תוך שימוש בדמגוגיה זולה וניצול ציני של ציבור נכי צה"ל". לגופם של דברים עמדה מערכת "דה-מרקר" מאחורי הפרסום, וטענה כי אינו עולה לכדי לשון הרע או לחלופין שעומדות להן ההגנות בחוק איסור לשון הרע. בשבוע שעבר, בעקבות פרסום כתבה נוספת מאת חרותי-סובר על ארגון נכי צה"ל, הוגשה תביעה טרייה, ולצדה איום בתביעות נוספות. "הואיל והנתבעים לא שעו להתראות מצד התובעת והמשיכו בפרסום הפרסומים החמורים אף לאחר הגשת התביעה כאמור", נכתב בכתב התביעה החדש שהגישו עורכי-הדין צבי גלמן וליאת שושן-ברק, "החליט הוועד הארצי של התובעת [...] להמשיך ולנקוט בצעדים משפטיים ואחרים שמטרתם הגנה על שמם הטוב של נכי צה"ל והארגון המשרת אותם. במסגרת זו, החליטה התובעת כי, ככלל, תגיש תביעת דיבה בגין כל פרסום דיבתי אודותיה, ותמצה את זכויותיה המשפטיות למול הנתבעים". טרם הוגש כתב הגנה מטעם "דה-מרקר" במענה לתביעה החדשה. 43597-05-14 33350-11-14
article 57: 
אשמח אם תוכל בבקשה לסכם את המאמר הבא במשפט אחד.
טענות לקשרי הון-שלטון-מקומון נכללים בכתב האישום שהוגש היום (7.2) נגד ראש עיריית אשקלון, איתמר שמעוני. על-פי כתב האישום, שמעוני שקע בחובות של כמיליון שקל כשנדרש לממן שני הסכמי פיצויים לנשים שטענו כי פגע בהן מינית. כדי לגייס את הכסף, כך נטען, הגיע בין היתר לאיש העסקים המקומי יואל דוידי, שאף הוא נכלל בכתב האישום. לפי כתב האישום, במסגרת יחסי התן-וקח האסורים בין שמעוני לדוידי סייע ראש העירייה לקדם את האינטרסים של איש העסקים. בתמורה העביר דוידי מאות אלפי שקלים לשמעוני, וגם דאג שראש העירייה יזכה לסיקור חיובי בכלי התקשורת המקומיים. בשנת 2014 רכש דוידי את הבעלות במקומון "קול אשקלון", ועל-פי כתב האישום "דאג לסיקור תומך ואוהד לנאשם איתמר". שנה לאחר מכן, ב-2015, רכש דוידי גם את הבעלות באתר האינטרנט "אשקלון 10", שלפי כתב האישום באותה תקופה "ביקר בצורה נוקבת את פעילותו של הנאשם איתמר כראש עירייה ואת פעילות העירייה". דוידי עשה זאת, כך נטען, "בידיעה שלא מדובר בעסקה כלכלית רווחית עבורו". עוד נטען בכתב האישום כי "מיד עם רכישת האתר השבית הנאשם דוידי את פעילות האתר, וזאת בידיעתו של הנאשם איתמר". כתב "חדשות 10" אלמוג בוקר, שחשף לראשונה את מעורבותו של שמעוני בפרשיית מין כבר בשנת 2014, העריך בראיון שהעניק בעבר ל"קול העין" כי מאחורי רכישת האתר "אשקלון 10" והשבתתו עומד מניע זר. כעת מתברר כי גם הפרקליטות הגיעה למסקנה זו. עוד לפני שהאתר נרכש על ידי דוידי, יש לציין, ובמסגרת הסיקור הביקורתי שנכלל בו על ראש העירייה, פורסמו בו פרטים על אשה שנטען כי היא אחת מאלו שעמן הגיע שמעוני להסכם שתיקה. בשל פרסום זה נתבע הבעלים והעורך של האתר דאז, רועי רביב, ולאחרונה הסכים לפצות את האשה בעשרות אלפי שקלים ולהתנצל בפניה. כתב האישום שהוגש היום מייחס לשמעוני ודוידי נתינה וקבלה של טובת הנאה, מעצם רכישת האתר הביקורתי והשבתתו. במלים אחרות, רכישת כלי התקשורת והפסקת הסיקור הביקורתי הם מרכיב קריטי בעבירת השוחד. בנוסף, ובמקביל לקידום האינטרסים המסחריים של דוידי בעיר, דרש איש העסקים מראש העירייה כי "ידאג לצמצם הקצאת שטחי פרסום למקומון אובייקטיבי, שהתחרה במקומון קול אשקלון". לפי כתב האישום, שמעוני נענה לדרישה ופעל כך שהגורמים המקצועיים בעירייה, כולל יועץ התקשורת שלה, "ישפיעו על אופן החלוקה של פרסומי העירייה בין המקומונים". 12935-02-17 להורדת הקובץ (PDF, 1.44MB)
article 58: 
אשמח אם תוכל בבקשה לסכם את המאמר הבא במשפט אחד.
השופטת ד"ר מיכל אגמון-גונן, מבית-המשפט המחוזי בתל-אביב, השתתפה השבוע בערב עיון של לשכת עורכי-הדין ומועצת העיתונות שהוקדש כולו לשאלת צווי איסור הפרסום בעידן האינטרנט, והזהירה מפני הסכנות באכיפה מסיבית שלהם. "אפשר אולי לעשות הרבה יותר ממה שעושים, אבל יש לזה מחירים, והשאלה היא אם אנחנו כחברה מעוניינים לשלם את המחירים", אמרה השופטת אגמון-גונן. לדבריה, בין אכיפה בעולם הממשי לבין אכיפה בעולם הווירטואלי יש הבדל דרמטי. "גם בעולם האמיתי המשטרה משקיעה המון משאבים ולא תופסים את כולם, אבל הניסיון כמעט לא פוגע באף אחד אחר, חוץ מהסביבה המיידית שלו", אמרה השופטת אגמון-גונן. "אבל כשאנחנו נכנסים לאינטרנט ומנסים לתפוס מישהו, אנחנו פוגעים בכל הרשת. כשאנחנו ניכנס ברגל גסה, אנחנו נפגע גם באלה שחושפים את השחיתויות באינטרנט. הרבה מאוד מהפרשיות שנחשפו, דברים מאוד רציניים, העלו בלוגרים, ורק אחר-כך לקחה את זה עיתונות הזרם המרכזי ופיתחה את הסיפור. אם אנחנו נתחיל לתפוס את הבלוגר הזה ואת הבלוגר האחר, אנחנו נפגע [ברשת], וזה בעיני מחיר סופר-חמור שהחברה לא צריכה לשלם". עוד אמרה השופטת אגמון-גונן כי יש להכיר בכך שממילא המציאות משתנה, וכי האפקטיביות של צווי איסור הפרסום תקטן בעתיד. "מטבע הדברים איסור הפרסום ילך וייעלם כי זה לא מחזיק מים", אמרה. "הפרטיות משתנה, וגם זה ישתנה. זה עולם אחר, וצריך להתרגל למציאות הזו".
article 59: 
אשמח אם תוכל בבקשה לסכם את המאמר הבא במשפט אחד.
נוכח הביקורת על היוזמה של השר אביגדור ליברמן ואנשיו לחקור את מקורות המימון של עמותות השמאל, הציע ראש הממשלה בנימין נתניהו באחת ההזדמנויות מעין פשרה: לחקור במקביל גם את עמותות הימין. קשה להאמין שהיתה כוונה מעשית בהצעת הפשרה הזאת, אבל כדאי לדמיין אותה. מה עשוי להתגלות בחקירות המקבילות? מצד אחד היינו מגלים שמי שתומך בעמותות שמאל אלה ארגונים עוכרי ישראל (כלומר ארגונים שמעוניינים לחשוף אמיתות לא נעימות לישראל בעולם, שמבקרים את התנהגות הצבא בשטחים, את יחסה של המדינה למיעוטים וכו), ומצד שני היינו מגלים שארגונים אוהבי ישראל תומכים בעמותות הימין (הם הרי תומכים בעמותות ימין). הניסוי המחשבתי הזה מגלה עד כמה החקירה מיותרת. התוצאות שלה כתובות מראש במפת הדמיון הפוליטי שלנו, שבה אין שום סימטריה בין ימין לשמאל. רק השמאל יכול להיות חשוד בכך שהוא אויב פנימי (של המדינה, של האומה). רק את השמאל אפשר לראות כחוליה מקשרת של סכנות חיצוניות. לצורך הזה, בכלל לא משנה כמה שמאל יש או אין כאן. לפעמים סיוטים פוליטיים נוטים להתעצם דווקא ככל שהמושא שלהם מצטמצם. למעשה אפשר גם לשער שעמותות השמאל לא באמת ייחקרו. כיוון שאנחנו עוסקים כאן במפה של דמיון פוליטי, השאלה והחשד העמום הם הרבה יותר עוצמתיים מכל תשובה. יש הרבה יותר תוכן פוליטי בשאלה "מי מממן את עמותות השמאל?" מאשר בכל תשובה בנוסח "X מממן את עמותה זו, ו-Y מממן את זו". לשאלה יש בדיוק התוכן הפוליטי של הסימון של אויב פנימי: מי שנראה אחד מאיתנו, אבל אולי מתחת לחזות מסתתר משהו אחר לגמרי. מבחינה זו, ליברמן מקיים בדיוק את מה שהבטיח. הוא סלל את דרכו למעגלי השלטון בעזרת אותו דפוס מגונה של תקשורת: של החשד העמום והאמירה הלא מפורשת. ליברמן הצליח כל-כך בבחירות לא כיוון שניסח מסר חריף, אלא מפני שלא אמר למה בדיוק הוא מתכוון. מה פירוש הסיסמה "רק ליברמן מבין ערבית"? פירושה הוא "אתם מבינים למה אני מתכוון". לכן מוטעה לצפות בחשש אל העתיד מפני מעשיו של ליברמן. זה מיותר, כי את הנזק האמיתי לתרבות הפוליטית שלנו ליברמן כבר עשה: הוא עשה בהצהרות על פעולה וכוונה, יותר מאשר בפעולות ממשיות. כלומר: מצד אחד, קשה לשער שהממשלה תוכל באמת לנקוט צעדים שיגבילו את ארגוני השמאל או חופש הביטוי. מצד שני, את ההכתמה שלהם כבוגדים עשו כבר ההצהרות. ממשלת ליברמן ונתניהו היא תופעה פוליטית-תקשורתית מבלבלת. נדמה שלא היתה כאן ממשלה שטישטשה באופן כזה את קווי הגבול בין משילה ובין תעמולה פוליטית. כלומר, ממשלות שוקלות תמיד גם שיקולים של פופולריות ושל תדמית תקשורתית. ממשלות מחליטות לעשות או לא לעשות מעשים גם משיקולים כאלה. המקרה של ממשלת נתניהו-ליברמן הוא שונה. כאן הפרופגנדה היא גם הפעולה. זה המוזר ביותר: גם החוק הפך לצורה של פרופגנדה. זה למעשה העניין מאחורי שפע הצעות החוק המשונות. הסכנה האמיתית בהן היא לא לחופש הביטוי, אלא לעצם מושג החוק. אף אחד לא באמת יגביל את חופש הביטוי. אבל הפגיעה שכבר נעשתה היא ההצהרה: "החוק הוא כלי שלנו". הפגיעה בדמוקרטיה נמצאת כבר בהצעות חוק מופרעות כמו "חוק נאמנות הקולנוע", שלפיה כל יוצר שנתמך בכספי ציבור יצטרך להצהיר על מחויבותו לערכי הציונות. ההצעה המסוימת הזאת נדחתה, אבל זה לא לגמרי משנה. הפגיעה שלה כבר נעשתה. היא כבר הבהירה לכולנו כיצד כמה מהמחוקקים שלנו חושבים על חוק. היא הבהירה שלדעתם כל דבר יכול להיות מושא לשליטה ולהתערבות משפטית: לא רק ביטוי, אלא גם מחשבה. אלה כוחות שנמצאים בשלטון, אבל עיקר מאמציהם בפרופגנדה. לכן לא צריך לתהות מה יהיו תוצאות המעשים של ליברמן. במובן מסוים הן כבר כאן. כאשר המעשה הפוליטי העיקרי הוא פרופגנדה, זה סימן לתרבות פוליטית שהתנתקה ממציאות, והחליפה אותה בעולם של סיוטים ודמיונות. הפארודיה השבועית של "ארץ נהדרת" על תודעת הפרופגנדה היא חדה ומדויקת. יובל סמו, בתפקיד איש הסברה, מתלווה לכתב ערוץ טלוויזיה איטלקי שמנסה, לכאורה, לראיין אנשים ברחוב; אנשים אמיתיים, לא שחקנים. מול המצלמות ומול עיניו של הכתב האיטלקי מתדרך סמו את הנשאלים מה לענות: "תספר שהיית בצרפת ונתקלת באנטישמיות", הוא אומר, או "תגיד שאתה מורה למתימטיקה ומרוויח מצוין", וקצת קשה להאמין, אבל האזרחים מצייתים. האמת הגדולה שיש בסדרת המתיחות הפארודיות האלה היא שגם כאשר היא מכוונת לכאורה אל העולם העוין, המושא של הפרופגנדה הוא האזרח עצמו.
article 60: 
אשמח אם תוכל בבקשה לסכם את המאמר הבא במשפט אחד.
זכותו של הקורא הערבי הפלסטיני בישראל לשאוב את המידע על ההתרחשויות בזירה הפוליטית שבה הוא חי ממקור ראשון. משמע: חובה על העיתונות הערבית היוצאת לאור בישראל להגיש לו את המנה הדשנה, האובייקטיבית והמעניינת. אבל לדאבוני הרב, הפוליטיקאים הישראלים, קרי המקורות, אינם ששים, בלשון המעטה, לשתף פעולה עם העיתונות הלא-יהודית בישראל. בהתנהלות הזו, שאין לה הסבר הגון, הם מעניקים לעיתונאים הערבים ולציבור הקוראים שלהם את התחושה שהם מחוץ לשיח הציבורי הישראלי. אם לשאול מושגים מתחום הספורט, אפשר לקבוע בוודאות כי הערבים הפלסטינים בישראל לא זומנו לסגל, הונף לעברם כרטיס אדום, ואם אנחנו לא מתקרבים לספסל המחליפים אף שיש לנו שחקנים טובים, אזי הבעיה טמונה בחלונות הגבוהים בירושלים, ולא בשופטים בשחור. למשל: לפני כחמישה חודשים, בנובמבר אשתקד, פניתי לעוזרת הדובר של המשרד לתשתיות לאומיות וביקשתי באופן מסודר לערוך ראיון עם כבוד השר בנימין בן-אליעזר על ענייני דיומא. התשובה שקיבלתי היתה כי העניין בבדיקה. מתברר שהבדיקה לוקחת זמן, לכן פניתי שוב ושוב. בסופו של דבר קיבלתי לנייד שלי את ההודעה הבאה: כשתהיה לנו תשובה נודיעך. עד היום תשובה אין, ואני מניח שגם לא תהיה. גם השר יצחק הרצוג ממפלגת העבודה אינו שש להעניק ראיון. בחודש האחרון פניתי ליועצת שלו, הגברת פנינה בן-עמי, פעמים אינספור, וביקשתי לראיין את כבוד השר. היועצת, ברוב אדיבותה, השיבה לפניות והתנצלה פעם אחר פעם, אולם ראיון עם השר לא הושג. זה המקום להביא לידיעת הציבור הרחב כי ראש הממשלה לשעבר אריאל שרון מעולם לא התראיין לעיתון ערבי בישראל. זה הזמן להזכיר כי ראש הממשלה הנוכחי אהוד אולמרט טרם הואיל בכבודו להתראיין לכלי תקשורת ערבי בישראל. דבר שאומר דרשני. יובהר ויואר בהקשר הזה כי השרים, דובריהם ויועציהם מקבלים את משכורותיהם מהמסים שאני והאזרחים האחרים משלמים, לכן יחסם צריך להיות בהתאם. אלא שבישראל כמו בישראל, כאשר העניין נוגע לערבים, נחצים הקווים והעיתונאי הערבי הופך לאישיות בלתי רצויה. מובן שלא תמיד מתעלמים המיניסטרים מהציבור הערבי: ערב הבחירות לראשות מפלגת העבודה חרש השר בן-אליעזר את המגזר הערבי, ועוזריו המסתערבים דאגו באופן מיוחד להזמין את העיתונות הערבית כדי לסקר את מאמציו הבלתי נלאים לשכנע את חברי המפלגה הערבים להצביע עבור האחראי מס 1 לאירועי אוקטובר 2000, אהוד ברק, שבהם נרצחו 13 צעירים ערבים מאש "כוחותינו". ברוב להיטותו לא חסך בן-אליעזר את שבט לשונו ותקף בצורה חריפה ובוטה את הח"כים הערבים, והעיתונות הערבית פירסמה את דבריו. למרות נסיונותי הרבים לרדת לסוף דעתם של בן-אליעזר ושות, נבצר מבינתי להבין את התנהגותם. האם אין לשר זמן פנוי להעניק ראיון לעיתון בשפה הערבית? מסופקני. האם התגובה היתה דומה אילו עיתון ישראלי בשפה העברית היה פונה אליו בבקשה לראיון? מסופקני. הבעיה טמונה עמוק בתת-המודע של השרים הישראלים, שרואים בנו כוח אלקטוראלי ותו לא. הם עושים הכל כדי להשריש בקרבנו, עיתונאים ואזרחים ערבים, את ההרגשה שאנחנו לא שייכים למדינה, ולאחר מכן לנהל נגדנו מסע צלב ולהאשים אותנו בבדלנות ובפלסטיניזציה. חז"ל אמרו, "המביא דברים בשם אומרם כאילו הביא גאולה לעולם", וסיפור שהיה כך היה: לפני כמה שנים, כאשר מפלגת המרכז היתה בשיאה, הגעתי למטה המפלגה בתל-אביב כדי לראיין את רא"ל (מיל) אמנון ליפקין-שחק. שאלתי אם נכונות הידיעות שישראל וסוריה מנהלות מו"מ חשאי בשווייץ. הוא הביט בי וענה בזלזול: מה אתה חושב? אם היתה לי ידיעה מהסוג הזה הייתי נותן אותה לעיתון שלך? נראה כי תשובה זו מתמצתת את הבעייתיות בקשרים בין שרי הממשלה לבין העיתונות הערבית בישראל. זוהיר אנדראוס הוא מנכ"ל העיתון הערבי-הישראלי "מע אל-חדת"
article 61: 
אשמח אם תוכל בבקשה לסכם את המאמר הבא במשפט אחד.
יותר מ-3,000 הצעות חוק הוגשו בשנה האחרונה – רק 180 מהן אושרו. כלומר מדובר יותר בהצהרות חוק ולא הצעות חוק – ח"כים רוצים כותרות ויודעים שהחוקים הללו לא יעברו. יותר מזה, הן מגישים חוקים שלאחר מכן הם מתנגדים להם בעצמם. צפו בכתבה המצולמת:  בדיקה שערכנו יחד עם מתכנתים מהסדנה לידע ציבורי מעלה ש-60 ח"כים הצביעו נגד חוקים שהם הגישו מתחילת הקדנציה. ח"כ רועי פולקמן (כולנו) טוען ש"אחר כך החוק נבדק על ידי הדרג המקצועי ואנחנו מבינים שיש לו עלות גבוהה או שהממשלה רוצה להגיש אותו". באותה סירה אגב גם נמצאת מירי רגב שהובילה לאיבוד אינספור שעות עבודה של אנשי כנסת וממשלה כדי לבטל את חוק הספרים. חוק שגם כך עמד להתבטל תשעה חודשים לאחר מכן בעצמו (הוא היה הוראת שעה. כלומר זמני). בקצרה, הנושא פחות מצחיק את פקידי הממשל שמבזבזים על כך אינספור שעות. זה לא פחות מרשלנות פרלמנטרית. תודה להסדנא לידע ציבורי שסייעה בריכוז הנתונים. * "ככל שהמדינה מושחתת יותר- כך מתרבים חוקיה" (טקיטוס) 
article 62: 
אשמח אם תוכל בבקשה לסכם את המאמר הבא במשפט אחד.
בחודשים האחרונים הגענו לאלפי אזרחים מבאר שבע ועד קרית שמונה עם האוניברסיטה העממית שלנו לקיץ של למידה. הפגשנו בין קהל מצוין שאכפת לו לבין מרצים מרתקים ומגוונים ששיתפו מהידע והניסיון שלהם.  הם קראו לבאים לעשות מעשה- להתפקד, לתרום לעיתונות עצמאית ולהצטרף לכלבי השמירה האזרחיים. המרצים יודעים מה הם אומרים, ואם לא באתם – כדאי לכם לקרוא באדיקות. כי הסברנו איך ביחד אנחנו יכולים להשפיע, ואיך אנחנו יכולים לקחת שליטה אמיתית ולנווט את הספינה הזאת שנקראת המדינה שלנו.   למה חברי הכנסת לא עובדים עבורנו? למה הם בעצם לא באמת יכולים? למה התקשורת מוטה, מסתירה ומאתרגת עניינים מהותיים בתחום הכלכלה? איזה אינטרסים מנהלים את המערכת? מי באמת שולט פה? בקיץ הקודם ישנתי ברוטשילד במחאה על השחיתות. היא התגלגלה לאוניברסיטה עממית. כל ערב גייסנו מרצים מכל התחומים הבוערים בישראל, מכל הגוונים – למעגלי למידה, ושיחה משותפת. לי זה שינה את החיים (לצערי למדינה פחות). בעקבות הקיץ ההוא, פנה אלי אסף נתיב, סטודנט לממשל. הפריע לו מאוד איך מתקבלות פה החלטות. הטריפה אותו ההתנהגות של חלק מחברי הכנסת. חרפן אותו שמעדיפים לעתים טייקונים – מאשר הציבור הרחב. והוא רצה שגם לכם יהיה אכפת. אז יחד התחלנו לבנות מודל לאוניברסיטה עממית לשנת 2017.  ההרתמות והמעורבות שלכם הייתה מרגשת ועשתה הבדל אמיתי. לחוד מושפעים. יחד משפיעים. תודה מיוחדת לאדם שניהל את הפרויקט בצורה יוצאת דופן – אסף נתיב, ותודה למתנדבים המדהימים שבלעדיהם הפרויקט הזה היה נופל כמו כל הרבה רעיונות אחרים – אילם לשם, רם תורגמן, רונל תשובה, רן בן-ארצי, שי וולהיים, עידן טלקר, מקס בן עזרא, יסמין בן עמרם, רוני קנטי וירדן איילון. לפוסט הסיכום של אסף נתיב. https://www.facebook.com/humusguru.moshe/videos/1427934860624016/ 
article 63: 
אשמח אם תוכל בבקשה לסכם את המאמר הבא במשפט אחד.
פרקליטות המדינה והיועצת המשפטית לממשלה גלי בהרב-מיארה נערכות לפקח על בתי הדין הפרטיים של החברה החרדית, מוסדות לא רשמיים שלעתים קרובות אחראים להשתקת מקרים של תקיפה מינית בתוך הקהילה. מדובר במהלך ראשון מסוגו, שאם יושלם ישנה סטטוס קוו שנשמר מאז קום המדינה. בתי הדין החרדיים, המנוהלים על ידי רבנים, דנים בין היתר בעבירות פליליות קשות – בהן תלונות על פגיעות מיניות. החוק בארץ אוסר עליהם לבצע הליכי שיפוט מסוג זה, אך הוא אינו נאכף. פעילותם של בתי הדין עלתה לכותרות בשנים האחרונות בעקבות עדויות על עברייני מין מפורסמים בני החברה החרדית, בהם העסקן יהודה משי-זהב, הסופר חיים ולדר והרב אליעזר ברלנד. אין לבלבל בינם ובין בתי הדין הרבניים הרשמיים, שהוסמכו על ידי המדינה לטפל בתיקי גירושין וגיור. הביקורת הנפוצה על בתי הדין החרדיים מתמקדת בנוהג לקבור עדויות על פגיעות מיניות באופן שמאפשר לפוגעים להמשיך במעשיהם. בית דין עשוי לקבוע שהתלונות מוצדקות, ואף לפסוק שיש לפצות את המתלוננים – אך המעשים עצמם יושתקו והציבור לא יוזהר מפני הפוגע, שישמור על מעמדו ולעתים גם על התפקיד שאותו ניצל כדי לבצע את מעשיו. כתבה נרחבת על התופעה התפרסמה השבוע ב"שקוף" וב"המקום הכי חם". המונח "בית דין" מתעתע. לבית דין חרדי פרטי בדרך כלל אין בניין קבע משלו. "לפעמים יושבים בהם שלושה אנשים, לפעמים רק אחד, ולכל פוסק יכולים להיות סטנדרטים שונים. ולפעמים זה אפילו לא בית דין קבוע, אלא כל מיני הרכבים אד-הוקים או רב אחד שסומכים עליו, שעורך מין בירור פרטץ כזה ופוסק מה שנראה לו", אמר ד"ר שוקי פרידמן, מומחה לענייני דת ומדינה, רב, סגן נשיא המכון למדיניות העם היהודי ומרצה למשפטים במרכז האקדמי פרס. ד"ר פרידמן, שחקר את התחום, מעריך שפועלים בארץ כמה עשרות בתי דין כאלה, אך יש מי שסבורים שישנם כמה מאות. המשותף לכולם הוא שהם אינם מפוקחים ולא פועלים לפי אמות מידה אחידות. "במקור, בתי הדין דנו במחלוקות כספיות בין אזרחים, במתכונת של בוררות. אבל בשלב מסוים הם התחילו לעסוק גם בנושאים פליליים – למרות שנושאים פליליים בכלל לא אמורים להגיע לערכאות האלה", הסבירה שאנה אהרונסון, מנכ"לית מרכז הסיוע "מגן", שמלווה ומייעץ לנפגעים מהחברה החרדית. הארגון טיפל, בין היתר, בפרשת משי-זהב ובמקרים של אשת החינוך מלכה לייפר ואפרים טסלר, אביו של סגן השר יעקב טסלר, שהואשמו על ידי תלמידיהם בביצוע עבירות מין קשות. לדברי אהרונסון, לא פעם התלונות מסתיימות בתשלום דמי שתיקה לנפגעים בתמורה להשתקת המקרה. לעתים ההסכם אף כולל איסור לפנות למשטרה – "התחייבות בלתי חוקית בעליל", היא הדגישה. דבריהם של ד"ר שוקי פרידמן ושאנה אהרונסון הובאו בהרחבה בכתבה שפורסמה השבוע ב"שקוף" וב"המקום הכי חם".  החוק בישראל, כאמור, אוסר על עצם הטיפול של בתי הדין החרדיים בפרשות שמעלות חשד לביצוע עבירות פליליות. חוק העונשין קובע שגוף פרטי המעוניין לבצע הליך שיפוטי מסוג זה מחויב להודיע על כך מראש ליועץ המשפטי לממשלה, שבסמכותו להטיל על כך וטו. במקרים שבהם קורבן העבירה הוא קטין או אדם המוגדר חסר ישע, כל המעורבים מחויבים לדווח על כך לרשויות המדינה. בקרוב המצב הבעייתי הזה עשוי להשתנות. הסיבה לכך היא יוזמה של מוש גרוניך, משפטן יוצא החברה החרדית. גרוניך פנה למשרד היועץ המשפטי לממשלה באוגוסט 2021, בעקבות דיווח על מקרה שבו בתי דין חרדיים פרטיים סייעו להשתקה של תלונות על תקיפה מינית סדרתית בישיבה בירושלים. הטיפול בפנייה הועבר לפרקליט המדינה, עמית איסמן, ובמשרדו של איסמן אישרו שאכן – בתי הדין נמנעים באופן גורף ממסירת מידע למערכת אכיפת החוק של המדינה, ואינם נתונים לפיקוח כלשהו. "לאחר בחינת הדברים בלשכתנו", מסרו לגרוניך בפרקליטות המדינה, "הוחלט על קידום עבודת מטה בנושא במטרה לבחון את הנושא לעומקו על כלל היבטיו". לפי התשובה שמסרה הפרקליטות, עבודת המטה מצויה כיום ב"שלב מתקדם". בתגובה נפרדת שנמסרה ל"שקוף" ו"המקום הכי חם בגיהנום" צוין שהגורם שיכריע לגבי תיקון המצב הוא היועצת המשפטית לממשלה, גלי בהרב-מיארה. "בהתאם לאמור בחוק העונשין, גוף שמנהל הליך של שפיטה אשר עלו בו חשדות לקיומן של עבירות פליליות, ואינו מוסר על כך הודעה ליועצת המשפטית לממשלה – לכאורה מבצע עבירה", מסרה דניאלה סמרי-חסון מאגף הדוברות של הפרקליטות. "שאלת קיומם של הליכי שפיטה חיצוניים למערכת השיפוטית הממלכתית היא מורכבת ומעלה סוגיות אתיות ומשפטיות. לסוגיות אלו השלכות נרחבות, ולפיכך הן דורשות בחינה מעמיקה ויסודית", הוסיפה. "בימים אלה מתקיימת עבודת מטה בהשתתפות גורמים בכירים בפרקליטות במטרה לגבש מדיניות סדורה בתחום בתי דין ומוסדות שפיטה פרטיים. עבודת המטה היא המשכה של עבודת יומיומית של הפרקליטות במשך שנים רבות. לכשתסתיים עבודת המטה יועברו המסקנות לעיון והחלטת היועצת המשפטית לממשלה". 
article 64: 
אשמח אם תוכל בבקשה לסכם את המאמר הבא במשפט אחד.
עד כמה נבחרי הציבור שלנו מיטיבים להתבטא בעת שהם מדברים על דוכן הכנסת? ניתוח מילולי של 61 הדיונים האחרונים במליאה מגלה: עופר כסיף (הרשימה המשותפת), אמילי מואטי (העבודה) ואבי מעוז (הציונות הדתית) – אלו חברי הכנסת שמשתמשים באוצר המילים המגוון ביותר בעת נאומיהם במליאת הכנסת.  התוצאות ראשוניות, אך הן יכולות לתת לנו מושג ביחס לשימוש של הח"כים בשפה העברית. כסיף, דוקטור לפילוסופיה פוליטית מהרשימה המשותפת, הוא במקום הראשון לאחר שביטא כ-2,689 מילים שונות ב-5,000 המילים האחרונות שאמר במליאה. מואטי, אשת תקשורת בעברה וכלת פרס שרת התרבות לספרי ביכורים 2018 ביטאה 2,481 מילים מגוונות, ומעוז, אשר כיהן בין היתר כמנכ"ל משרדי ממשלה – 2,450. "זה מחמיא לי מאוד", מסר כסיף בתגובה. "לצערי ח"כים רבים חושבים שאם ידברו בשפת הרחוב יבינו אותם ויתלהבו מהם יותר. זה פופוליזם זול ומאוס המזלזל בציבור. אני משתדל לעשות ההיפך – מתוך כבוד לשפה ולציבור גם יחד". תחתיהם ברשימה מככבים בצלאל סמוטריץ (הציונות הדתית), יוראי להב הרצנו (יש עתיד), יואב בן צור (ש"ס), גדעון סער (תקווה חדשה), משה אבוטבול (ש"ס) וניצן הורוביץ (מרצ) – כל אלו מקפידים על לשון רבגונית ועשירה. לעומתם, הנה נבחרי ציבור שהשתמשו באוצר מילים דל יחסית: קארין אלהרר (יש עתיד), מנסור עבאס (רע"מ), משה גפני (יהדות התורה), יואב סגלוביץ (יש עתיד) ומירב בן-ארי (יש עתיד). ח"כ איתן גינזבורג (כחול לבן) במקום האחרון, אך זה נובע בין היתר מכך שמדובר בסגן יו"ר הכנסת וחלק גדול מאמירותיו הם בעניינים מנהלתיים. הבדיקה בוצעה על ידי מנתח הדאטה רון אשרוב שניתח לבקשתנו את הדיונים שהתקיימו במליאה, מהשבעת הכנסת ה-24 בשישה באפריל ועד ליום שני האחרון, ה-18 באוקטובר. חשוב לציין: בבדיקה נספר רק מי שביטא לפחות 5,000 מילה. בנוסף, נותחו רק 5,000 המילה האחרונות שאמר, כדי לערוך השוואה בתוך מכסת מילים מוגדרת ולמנוע הטיה לטובת מי שנואם יותר. בד בבד, נאלצנו לספור צורות שונות של אותה מילה בנפרד (ישראל, בישראל, לישראל, ישראלים – אלו ארבע מילים שונות), אך אנו מקווים שמספר המילים הרב שנבדק ביטל במעט הטיה זו.  בבדיקה גילינו גם מי מהח"כים מדבר הכי הרבה מעל דוכן הכנסת ומי בקושי אמר מילה. יש לציין כי הבדיקה לקחה בחשבון את מספר המילים שנאמרו, ולא את מספר הנאומים, ולזכור שחברי כנסת שהושבעו באמצע התקופה בעקבות החוק הנורבגי כמובן נאמו פחות. בנוסף, ח"כים חדשים זכו לשאת נאום בכורה. הממצאים: עבאס הוא נבחר הציבור שדיבר הכי הרבה השנה מעל דוכן הכנסת (אחרי יו"ר הכנסת מיקי לוי). זאת לאחר שאמר מאחורי הדוכן לא פחות מ-185 אלף מילים. מתחת לעבאס ממוקמים יעקב מרגי (ש"ס), דוד אמסלם (הליכוד), יריב לוין (הליכוד), אחמד טיבי (הרשימה המשותפת), משה אבוטבול (ש"ס), דוד ביטן ושלמה קרעי (הליכוד) – כולם מהאופוזיציה. עבאס, מרגי וטיבי מכהנים כסגני יו"ר הכנסת ומטבע הדברים מדברים הרבה מעל הדוכן. מעניין לציין שפוליטיקאים בכירים מהקואליציה ממעטים לנאום בכנסת. רה"מ נפתלי בנט הגה 1862 מילים במליאה ועמיתתו שרת הפנים איילת שקד אמרה 1844 מילה. שר החוץ יאיר לפיד עם 745 מילים, ושר האוצר אביגדור ליברמן סוגר את הרשימה עם 192 מילים בלבד שהפריח לחלל מליאת הכנסת. ראש האופוזיציה בנימין נתניהו לעומתם ביטא 3939 מילה מאז השבעת הכנסת (2,090 מילים שונות). לא מעט ח"כים מהאופוזיציה נאמו כמחצית ממספר המילים הזה ומטה: ניר ברקת (2,381), יואב גלנט (2227), עמיחי שיקלי (1904), יובל שטייניץ (1031), חוה אתי עטייה (961) ואבי דיכטר (674). מעניין לציין שאותם ח"כים מקפידים להיעדר גם מדיונים בוועדות הכנסת. התשובה מורכבת. ח"כית שלא מראה את פרצופה במליאה מוותרת על הזדמנות לדבר ישירות עם הציבור, להעביר מסר לשותפיה או לשכנע את יריביה. מנגד, יש שלל דרכים אחרות לשרת את הציבור. עבודתם של חברי הכנסת מורכבת, קשה ובנויה מחלקים רבים: חקיקה, פיקוח על הממשלה והגשת שאילתות, פעילות בוועדות, ייצוג המדינה בחו"ל, קשר עם הציבור ועוד. אנחנו מאמינים בחשיבות כלל המדדים – ולכן מביאים לכם בשקוף ניתוחים מכל הזוויות. כמות הנאומים בכנסת וגיוון באוצר המילים הם מדד נוסף, אך בוודאי לא היחיד דרכו כדאי לנתח את פעילות נבחרי הציבור. "יש ח"כים שנוטים לעלות לדוכן גם כשהם לא צריכים, ומאבדים בגלל זה את אמון הציבור", אמרה לשקוף ח"כ מיכל שיר (תקווה חדשה), "כשאני עולה לדבר אני משתדלת שזה יהיה כמה שיותר ענייני, ועם כמה שפחות התנגחויות – שזה קורה פה לא מעט". עם זאת, שיר, שהושבעה ביולי, הצהירה כי תעלה לנאום מעכשיו "הרבה יותר". נקנח בדבריו של יהודה אלחריזי: ״וכשיזדמן לי בלשון קודש מילה קשה, בזולתה אמירנה. ומלכותה אתן לרעותה הטובה ממנה. וכל מילה מלשון ערב אשר אני רוצה לפרש, אזמן לה ארבע מילות או שלוש. והטובה אשר בכולן אדרוש, אבחור דרכם ואשב ראש. ומלשון קודש מיליו המתוקים אלקט ואחטוף. כדי שיהיו דבריו נכנסין בלב המאזין״. 
article 65: 
אשמח אם תוכל בבקשה לסכם את המאמר הבא במשפט אחד.
"חשיפה בלתי מבוקרת לתכנים אלו עלולה לייצר טראומטיזציה ולפגוע בחוסן הנפשי של החשופים לה". את האזהרה הזו מבקשים בפורום הארגונים למען הפסיכולוגיה הציבורית מגופי התקשורת להוסיף לכל פרסום של סרטון ובו עדות קשה מהטבח במתקפת חמאס. בפורום מציעים גם קווים מנחים לגבי קיום ראיונות עם מי ששרדו את התופת. לדבריהם, את החיוניות שבקיום הראיונות יש לאזן עם הצורך לשמור על שלומו של המרואיין: "הצורך האנושי לקבל מידע אודות אירועים מסכני חיים הנו הישרדותי ומובן. באמצעות המידע שאנו אוספים בנוגע לאיומים שהתרחשו, אנו נערכים ומשפרים את עמידתנו למול תרחישים דומים. עם זאת, פורום הארגונים מזהיר את מראייני רשתות המדיה השונות מגרימת נזק ממשי והעמקתה של ההפרעה התפקודית שחווים המרואיינים ניצולי אירועי המלחמה". לפי הפורום, אלו התכנים שיש להימנע מלעסוק בהם באופן מוחלט, בשל הנזק שעלול להיגרם למרואיין: "פניה בבקשה לקבל מידע ותיאורים גרפיים ומפורטים של אירועי הזוועה או עידוד של שחזור במדיה של רגעי חוסר האונים והאימה בהם היה נתון המרואיין או שאלות ישירות על האופן שבו הרגישו בזמן האירוע או מרגישים עכשיו". שאלות כאלו "נמצאו מחקרית מערערים את תחושת החוסן הנפשי של הניצולים ופוגעים פגיעה ממשית בחוסנם הגופני". שאלות שכן מומלצות הן כאלה על "התמודדות ובפעולה אקטיבית אל מול האיום שחוו. למשל: כיצד התמודדת עם האיום? מה עזר לך ברגעי האימה? מי ומה נותן לך כוח כעת? מה התוכניות שלך להיום, למחר? איזה מסר אתה מעוניין למסור לקהל המאזינים? "אזהרה זו של ניהול ראיון פוגעני", קובעים בפורום, "נכונה לגבי מרואיין בכל גיל, ואין להקל בה ראש ולהבחין בין צעירים ומבוגרים". לא רק המרואיינים צריכים להישמר, גם הצופים והמאזינים לראיונות. "הקשבה לראיון המכיל תיאורי זוועה וחוסר אונים, עלול לפגוע בחוסנם של המראיין ושל המאזינים, ולהביא לפיתוחה של טראומטיזציה משנית מצדם – מצב של פיתוח תסמינים פוסט טראומטיים לאחר חשיפה לפרטי אירוע טראומטי שעבר אדם אחר". בפורום קוראים לאיפוק וללקיחת אחריות מצד כלי התקשורת. "לטובתם, לטובת המאזינים וקודם כל לטובת בריאותם וחוסנם של האנשים אשר להם הם מעוניינים לסייע". פורום הארגונים למען הפסיכולוגיה הציבורית הוא הארגון המייצג את כלל הפסיכולוגים בישראל, מורכב מהסתדרות הפסיכולוגים בישראל והתנועה למען הפסיכולוגיה הציבורית ומקדם את הפסיכולוגיה הציבורית בארץ. 
article 66: 
אשמח אם תוכל בבקשה לסכם את המאמר הבא במשפט אחד.
 התוכנית ה-17 במספר של "קול העין", הפעם בהנחיית איתמר ב"ז ונמרוד הלברטל, נפתחת בשיחה עם כתב "גלובס" גור מגידו, בעקבות כתבה על "עיתונות אקטיביסטית" שפירסם במוסף "פירמה" של העיתון הכלכלי. אחריו משוחחים המנחים עם גקי חוגי, הפרשן לענייני ערבים של גלי-צה"ל, על חופש העיתונות במצרים ועל החיכוכים בין המשטר לתקשורת. בהמשך התוכנית עולה לשידור משה מורד, מנהל תחנת הרדיו הציבורית 88FM, לשיחה לרגל חגיגות 20 שנה להקמת התחנה, הנערכות בצל האי-ודאות בנוגע לגורל רשות השידור ועובדיה. בפינת כלי התקשורת האלטרנטיבי מתארח הפעם גיל שלי מאתר הספורט העצמאי "דה-באזר". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. את התוכנית מפיקה רתם שרעבי, סטודנטית בבית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס 106FM מדי שבוע בימי שלישי בשעה 12:00, וזמינה להאזנה באתר התחנה ובאתר "העין השביעית". 
article 67: 
אשמח אם תוכל בבקשה לסכם את המאמר הבא במשפט אחד.
בין שידורי הקדימונים (פרומו) בערוצים המסחריים לבין המוצר שעולה על המסך פעורה לעתים קרובות מדי תהום של תוכן שמתגלגלת בסולם האמינות מ"עבודה בעיניים" עד ל"הונאה". יוצרי הקדימונים לא בוחלים במלים מפוצצות, בהתבטאויות דרמטיות ופומפוזיות חסרות שחר שאין שום קשר ביניהן לבין המוצר שהם (הקדימונים) מנסים לשווק. ליוצרי הפרומואים גם אין עכבות לעשות בתמונות הפרומו מניפולציות בוטות ולא מציאותיות של צבע ואווירה. לעתים קרובות מדי סובלים הקדימונים מעודף יצירתיות של עושיהם, יצירתיות שכל־כך חסרה ולקויה במשדר עצמו. יותר מדי שידורים מסתיימים אצל הצופים בתחושה המעליבה שהתוכן ששודר הרג את הפרומו. כך, הממדים של התופעה נושקים לסביבת הגיחוך והפתטיות. יאיר לפיד לדוגמה. לפיד חזר אל המסך אחרי חופשת קיץ ארוכה (זאת המסורת המוכרת שלפיה יולי־אוגוסט לא קיימים בלוח השנה של הערוצים המסחריים וספטמבר הוא חודש החגים. שלושה חודשים של חיסכון בהקצאת משאבים והשקעות בתעשיות ערוצים 2 ו־10). לפיד חזר מאושש, מלא מרץ, ועם חסך מסך מתסכל. פה ושם נתקל כנראה בכאלה שטפחו לו על השכם השרירי ובנימת דאגה מהולה בחום מלטף שאלו אותו, להיכן נעלמת דודו? לפיד חזר אל המסך מלא אנרגיות, מקרין מרץ של מכון כושר מאובזר היטב ובאווירה של "אני אראה להם". הרמטכ"ל דן חלוץ והזמרת נינט היו ללא ספק הרכב מנצח ורף גבוה לתוכנית פתיחת עונה. הקדימונים שהכינו את אוכלוסיית ה"רייטינגמיטר" לשובו של לפיד צרחו בקולי קולות במשך השבוע שקדם לשידור: "הרמטכ"ל בראיון ראשון אחרי המלחמה בלבנון". האמירה הזאת, "ראיון ראשון אחרי המלחמה בלבנון", יכולה אולי להיות קנה מידה להבין איך במערכת של יאיר לפיד מתייחסים לצופים שלהם. או שהם (הצופים) לוקים בשכחה פתולוגית, או שהם (הצופים) עדר של מטומטמים, או שהציפיות שלהם (של הצופים) מהתוכנית של לפיד הן כל־כך נמוכות, שאפשר להגיד הכל גם אם זה לא מי יודע מה מדויק. זה היה אולי נסלח ונשאר בתחומי הדיוק אם היו מוסיפים, "הראיון הלא עיתונאי הראשון עם הרמטכ"ל אחרי המלחמה בלבנון". הדברים האלה נכתבים כי ב־20 בספטמבר (אחרי המלחמה בלבנון), הופיע הרמטכ"ל בראיון עיתונאי נוקב לכל הדעות בתוכנית "מסיבת עיתונאים" בערוץ 1. המראיינים בתוכנית "מסיבת עיתונאים" הם עיתונאים מקצועיים ורציניים מהעיתונות הכתובה ומהתקשורת האלקטרונית (גם מערוצי הטלוויזיה המסחריים 2 ו־10), כי זה האופי המוצהר שלה והמנדט שנקבע לה כשתוכננה ועוצבה. בראיון עם הרמטכ"ל, כחמישה שבועות לפני הופעתו אצל לפיד, הוא היה נתון לאש צולבת של שאלות. בין השואלים היו זאב שיף מ"הארץ" ואילה חסון ויואב לימור מערוץ 1. התוכנית, אגב, הוארכה לשעה שלמה ונכון, לא נשאר לנו זמן לשאול את חלוץ מדוע חזר לעשן... גם את הראיון עם הרמטכ"ל בערוץ 1 הקדימו שידורי פרומו. אלא שהם "דיברו חלש" במכוון ולא צרחו צרחות חסרות שחר. זה לא ההבדל בטמפרמנט האישי או המקצועי. זה ההבדל במידת הרצינות וביחס המכבד כלפי הצופים בתוכנית. אגב, הופעתו של הרמטכ"ל בערוץ 1 קיבלה אחוזי צפייה גבוהים ולפי כל הבדיקות שנעשו, חתך הצופים לא שונה מחתך הצופים בתוכנית של יאיר לפיד בערוץ 2. להבדיל מיאיר לפיד, דודו טופז לא מתייחס לעצמו כעיתונאי. טופז מכיר בהגדרה "בדרן" ולמיטב ידיעתי הוא גם לא מתבייש בה. כמו ללפיד, גם לטופז תוכנית אירוח בערוץ המסחרי המתחרה. לא אצטרף לחובטים בדודו טופז כי אני מכבד את יכולותיו, את היצירתיות שלו ואת הקסם שהוא יודע להלך על צופיו. אז אולי רף הציפיות שלי מטופז שונה מזה שיש לי מיאיר לפיד. אבל גם לטופז הייתי ממליץ על קווים אדומים, שאם יידע לשמור עליהם אולי יצטלם וייראה אחרת בימים האלה. אצל דודו טופז הופיע השר אביגדור ליברמן. גם הקדימונים לתוכנית של טופז צרחו בערוץ 10 "ראיון אישי ראשון ובלעדי". טופז יודע שליברמן היה אמור להשתתף בתוכניתו שבוע לפני, ממש באותו ערב ששודר אצלו הראיון הבלתי נשכח עם הגברת טרימבובלר-עמיר (גם שם חטא טופז בהונאה כשהעלים את הפרט הקטן, שהראיון הזה צולם ארבעה חודשים לפני ששודר). טופז יודע ששבוע לפני שאביגדור ליברמן הופיע אצלו, הוא הופיע בתוכנית "מסיבת עיתונאים" בערוץ 1. בראיון הזה ישבו מול השר העיתונאים נינו אבסדזה מהעיתון "וסטי" ויואב קרקובסקי מקול־ישראל. נכון, בחצי השעה של התוכנית הזאת נשאל ליברמן שאלות עיתונאיות נוקבות בלי הנחות, אך בעיקר בלי "צחוקים" ו"דאחקות". זה לא רק ההונאה של צופי הטלוויזיה; זה גם השימוש במונח העיתונאי "בלעדי" שאיבד מזמן את ערכו. לא אתפלא אם הלקוחות של העיתונאים למדו שהשימוש במינוח "בלעדי" הוא שימוש חלול ולא רציני. כי גם שידור משחק הכדוררגל בין מכבי חיפה לגלאזגו ריינגרס הוגדר בקדימונים של ערוץ 10 "בלעדי". איזה בלעדי? סתם תגידו כמה זה עלה לכם, אבל "בלעדי"? זאת ההזדמנות להמליץ ליוצרי הפרומואים ולמנהלים שלהם על מילון. אבן שושן - זוכרים? מנשה רז הוא עיתונאי, עורך ומנחה התוכנית "מסיבת עיתונאים" בערוץ 1 גיליון 66, ינואר 2007
article 68: 
אשמח אם תוכל בבקשה לסכם את המאמר הבא במשפט אחד.
רוב הלוחות הגדולים שניצבו בשבוע שעבר ברחבה שמחוץ לסינמטק תל-אביב עוטרו במחוות גרפיות לקריקטוריסטים, מדודו גבע ז"ל, לציון עשר שנים למותו, ועד ליוצרים חדי עיפרון אחרים שעדיין עימנו. בלט בתצוגה לוח שכלל שערי-קריקטורה של מגזין ישראלי בשם "שרוליק עבאדי". מתי החל להתפרסם בישראל המגזין החדש ומדוע טרם החל מסע השיווק שלו? התשובה נמצאה על לוח התצוגה. "אין לנו בארץ עיתון סאטירי בועט וחצוף כמו שרלי הבדו הצרפתי", נכתב שם. "המצאנו שער של עיתון דמיוני, קראנו לו שרוליק עבאדי, ואיגוד הקריקטוריסטים קיבל צו 8: להמציא שער כמחווה לרוח החופשית של העמיתים הצרפתים שלנו, אלה שנרצחו ואלה שנשארו". המצגת שעל הלוח והגיליון שנמכר (5 שקלים) בתוך הסינמטק לבאי "אנימיקס! תל-אביב" הבהירו כי מדובר בפרסום חד-פעמי. ליתר דיוק, דו-פעמי: הוא הופץ לבאי "אנימיקס", הפסטיבל הבינלאומי ה-15 לאנימציה, קומיקס וקריקטורה, שנערך בשבוע שעבר בתל-אביב, ויופץ שוב בספטמבר, בפסטיבל ההומור בסן-גוסט בצרפת. "שרוליק עבאדי" הוא פרויקט משותף של הפסטיבל ושל אגודת הקריקטוריסטים בישראל והוצאתו לאור נעשתה בסיוע המוזיאון הישראלי לקריקטורה ולקומיקס בחולון. "הקריקטוריסט בחר בדרך ההומור והסאטירה לבקר את החברה ולתקן את העוולות שבה. וישנו גם אינטרס נוסף: להעלות חיוך. כי היכן שהצחוק שולט, השנאה מפסידה", כתב בגיליון נמרוד רשף, יו"ר אגודת הקריקטוריסטים הישראלית. "בינואר השנה נוכחנו לראות שלא כולם מאמינים בערכים הללו, שלא כולם מבינים בדיחה. הזעזוע העמוק מהטבח הנורא במערכת שרלי הבדו שלח אותנו להגיב בדרך היחידה שאנו מכירים: בעזרת גליון נייר ועיפרון אנחנו מביעים את דעתנו, מתקנים את עולמנו, בדרך לגיטימית ובדיאלוג תרבותי". את הטקסט הקצר שלו חתם רשף: "כולנו שרלי – ובעזרת החיוך ננצח!". נוסף לשערים הקדמי והאחורי, כולל "שרוליק עבאדי" 24 שערים שצוירו במיוחד לגיליון זה. נכללות בו גם קריקטורות שפורסמו מיד לאחר הטבח במערכת השבועון הצרפתי ב-7.1.5, היום שבו רצחו שני טרוריסטים מוסלמים 12 בני-אדם, ובהם חמישה קריקטוריסטים. לאחר הפיגוע התגייסו הקריקטוריסטים בישראל, כמו עמיתיהם ברחבי העולם, כדי להצדיע לזכרם של החללים ולהעביר מסר בינלאומי של הזדהות. רוב השערים ב"שרוליק עבאדי" מאמצים לא רק את הקו הגרפי של השבועון הצרפתי, אלא גם הסגנון הבוטה, לעתים הגס, של העמיתים הפריזאים. במרוצת השנים עורר הסגנון הזה ביקורת לא רק מצד מאמיניו של הנביא מוחמד, אלא גם מצד בני דתות אחרות, ובהם יהודים, שמצאו בכמה מהקריקטורות מאפיינים אנטישמיים. לצד אלה נשמעות לעתים קרובות טענות על חוסר הטעם של המגזין במגוון של נושאים רגישים. אבל דווקא ככל שהנושא נפיץ יותר, כך מבקש המגזין הצרפתי לנשוך ולבעוט חזק יותר. *     *     * השערים השונים של "שרוליק עבאדי", מחווה ל"שרלי הבדו" לחצו להגדלה *     *     * בימים אלה נמצא שוב השבועון חסר המעצורים במוקד הביקורת, בעקבות שער גליונו האחרון שהוקדש לידיעה בדבר גילוים של חלקים מהמטוס המלזי שנעלם בשנה שעברה. הקריקטורה על השער כללה שרידי כפות ידיים של טייס המטוס, שאותרו כביכול על החוף כשהן אוחזות בחזה של דיילת, לצד הכותרת "מצאנו חלקים של הטייס ושל הדיילת". לא רק במלזיה זעמו. ארגוני טייסים ודיילות במדינות אחרות הרימו קול זעקה, ובאינטרנט הואשם המגזין בחוסר טעם קיצוני בשם חופש הביטוי. "שרוליק עבאדי" אינו מרחיק למחוזות כאלה, אבל לפחות כמה מהקריקטוריסטים הישראלים שהשתתפו בפרויקט ניצלו את ההזדמנות כדי להציג דימויים שלא היו עוברים את עורכי עמודי הדעות בעיתונות הישראלית, מעכוזו של נתניהו ועד לאיברו של נשיא איראן. נעדרים מהגיליון שלושה מהבולטים בקריקטוריסטים הישראלים – עמוס בידרמן וערן וולקובסקי, אנשי "הארץ", ודניאלה לונדון-דקל מ"ידיעות אחרונות". לא פנו אלי, אמר לי בידרמן. מתברר שהוא, כמו וולקובסקי ולונדון-דקל, אינם חברים באגודת הקריקטוריסטים הישראלית. חבל שהם אינם שותפים לגיליון הזה, אבל גם בלעדיהם הפרויקט של "שרוליק עבאדי" אינו רק גימיק משעשע לפסטיבל תל-אביבי. הוא משמש תזכורת נוספת לכך שהקריקטורה היא מרכיב חיוני במרחב הציבורי ובשיח הדמוקרטי, גם אם לעתים היא חוצה קווים אדומים של תקינות פוליטית ונימוס.
article 69: 
אשמח אם תוכל בבקשה לסכם את המאמר הבא במשפט אחד.
נתחיל: סתיו שפיר (העבודה) טענה שהממשלה קיצצה בבריאות ורווחה. התקציבים? בכלל גדלו. נפתלי בנט (הימין החדש) אמר שצמצם את חובות הבית היהודי מ-40 מיליון ל-19 מיליון שקל. האמת: בנט השתלט על המפלגה כאשר החוב עמד על 17 מיליון שקל, והוא מחזיר אותה לכאורה בחוב של 22 מיליון (וזאת עוד אחרי שהמפלגה קיבלה מהמדינה 60 מיליון שקל במימון מפלגות). אלו רק שני שקרים שנזרקו לחלל האוויר מתחילת השנה. בסיוע ליאור גורדיסקי, המתנדב האדיר שלנו, ריכזתי את בדיקת אמירות המועמדים לכנסת, כפי שנעשתה באתר "המשרוקית" (לצד בדיקות נקודתיות נוספות שנערכו בתוכנית "מהצד השני עם גיא זוהר" וב"חדשות 12"). הנה ריכוז שלהם: רובנו בולעים מידע ללא סינון. קשה יותר ויותר להבדיל בין ביקורת לתעמולה. איש לא צייד אותנו בכלים לעשות זאת. השלטון? עוזר לשקרנים! הקואליציה הרגה בקדנציה האחרונה חוק שביקש לסמן בבירור כתבות ממומנות. אז מה כן אפשר לעשות? הנה טיפים על קצה המזלג מ"תזונאית התקשורת" שלנו. קחו אחד מהם או את כולם: 3. קראו לפחות פעם בשבוע העין השביעית או "מי נגד מי" – הם עושים לתקשורת את מה שאנו עושים לשלטון: שקיפות.  כך תלמדו את האינטרסים מאחורי הכתבות שאתם קוראים. 4. האזינו לפודקאסט שהקלטתי על פוסט אמת.  5. הזמינו אותנו אליכם לסדנת קריאה ביקורתית. אין לכם זמן? למדו בעצמכם אילו שאלות לשאול. בדקו מה הח"כים באמת עשו בקדנציה האחרונה במפת הח"כים שלנו. 6. קראו את אתר המעקב האזרחי המצוין אחר הבטחות של נבחרי ציבור, מבית "המרכז להעצמת האזרח".  7. לקינוח: גוונו ככל הניתן בכלי התקשורת אותם אתם צורכים. *הימנעו* מקבלת מידע ממקור מידע יחיד (גם אל תסתפקו בשקוף!). זה מעכב ספיגה של דעות אחרות, וגיוון מעולה למערכת העיכול המנטלית שלכם.  ובכל מקרה: אל תאמינו לשום דבר שיתפרסם בשבוע שלפני הבחירות בלי בדיקה מדוקדקת. 
article 70: 
אשמח אם תוכל בבקשה לסכם את המאמר הבא במשפט אחד.
במשרד הכלכלה טענו לאחרונה במצגת פנימית שמשרד הבריאות "הקשיח עמדות" בכל הנוגע לאפשרות של כריית פוספטים על ידי כיל בשדה בריר, נושא שנמצא בימים אלה לפני הכרעה. כעת עונים במשרד לטענות, בתגובה לפניית "שקוף" בנושא. "ישנו סיכון גבוה לתמותה כתוצאה מחשיפה לפוספטים", כתבו. "על סמך כלל הנתונים והמידע שהתקבל, גיבש משרד הבריאות את המלצותיו להתנגד לקידום הפרויקט". במצגת, עליה חתום מינהל תעשיות במשרד הכלכלה בראשות עוז כץ, עלתה שורת טענות שמזוהות עם חברת הכימיקלים לאורך השנים. בין היתר טענו בה כי הקשחת העמדות של משרד הבריאות נעשתה "חרף סקירות על השפעה בריאותית", אך לא ציינו מה היו תוצאות הסקירות הללו.  במשך כמעט שני עשורים, משרד הבריאות ניהל תסקירי בריאות הנוגעים להקמת מכרה נוסף בשדה בריר. במשרד הבריאות הגיבו לפניית "שקוף" ואמרו כי התסקירים "הראו כי לחשיפה לכריית פוספטים באתר ישנן השלכות משמעותיות על בריאות הציבור ובכללן גם עודף תמותה". עוד הסבירו כי נתגלעו חילוקי דעות בין הגורמים השונים שהובילו את המשרד להציע כי גורם מקצוע בלתי תלוי יערוך בדיקה נוספת.  את הבדיקה הבלתי תלויה, ערך ד"ר גונתן סמט, מומחה בינלאומי שנשכר לשם כך. תוצאות הבדיקה הבלתי תלויה שלו בשנת 2014 אישרה את שחשבו תחילה. כותב המצגת האשים בה את משרד הבריאות בכך שבחר בעמדה שאינה תואמת את חוות הדעת המקצועית בנוגע לשדה בריר. "אף שנערכו מספר סקירות של השפעה בריאותית מהכרייה בשדה בריר, משרד הבריאות החליט להקשיח את העמדה עד לקצה", כתבו במשרד הכלכלה במצגת, והדגישו כי "ישנה התנגדות של משרד הבריאות – למרות עמדה מקצועית". גם כאן לא פורטה העמדה. המצגת של משרד הכלכלה עוררה זעם גדול גם בקרב פעילי הסביבה ותושבי ערד. התושבים שנחשפו למידע שלחו מכתב בהול לשרת הכלכלה אורנה ברביבאי (יש עתיד), ובו כתבו כי נדהמו לגלות שהמשרד בראשותה "אימץ טענות מופרכות" של תאגיד הכימיקלים. הפעילים, תושבי הסביבה החברים בעמותת "רוצים לחיות בלי מכרות", מיענו את המכתב גם לראש הממשלה הנכנס יאיר לפיד ולעוד שורה של שרים, בהם השרה להגנת הסביבה תמר זנדברג ושר הבריאות ניצן הורוביץ (מרצ). במכתב הפריכו התושבים את הטענות במצגת, ובראשן הטענה הבריאותית.  הפעילים כתבו כי הטענה ש"עמדת משרד הבריאות התקבלה בניגוד לעמדה המקצועית" היא משוללת כל יסוד והוסיפו כי "למעשה, היה זה הדרג המקצועי של משרד הבריאות שהעלה את הנושא עוד בתחילת המילניום, ומאז ועד היום מתנגד לתוכנית באופן עקבי ואף הצביע נגדה בכל שלבי התכנון – מהוועדה המחוזית ועד למועצה הארצית". הסוגיה הבריאותית עוררה סערה, אולם היא אינה היחידה השנויה במחלוקת. המצגת הפיחה חיים בטענות נוספות וממוחזרות שכיל מובילה לאורך השנים, כמו למשל הטענה שעתודות הקרקע לכריית פוספטים ייגמרו והחברה תיאלץ לפטר את אלפי העובדים שלה אם כיל לא תקבל את שדה בריר לכרייה. "ללא מקורות נוספים לכריית פוספטים החברה תיאלץ לסגור את המפעלים ולפטר את כל העובדים", כתבו במצגת והוסיפו כי מדובר ב-1,400 עובדים שיישלחו לבתיהם.  אלא ששני הנתונים, גם היקף העובדים וגם ניצול עתודות הקרקע המוגבל, כפי שפרסמנו ב"שקוף", אינם מדויקים בלשון המעטה. "הם אומרים כבר עשרים שנה שעוד שלוש שנים אנחנו סוגרים", שלל את הטענה גם ראש עיריית ערד ניסן בן חמו, בריאיון ל"שקוף". "זה כמו נס פח השמן, ואני אומר את זה בכל הוועדות". היקף העובדים שכיל מעסיקה שנוי במחלוקת כבר שנים ארוכות. במכתב ציינו הפעילים כי מבדיקה עצמאית שערכו לפני כשבע שנים, מצאו כי היקף העובדים עמד אז על 700 בלבד. הפעילים ציינו עיניין מהותי נוסף, ממנו התעלמו לחלוטין במשרד הכלכלה. בשטח המדובר חיים היום כ-12 אלף תושבי הכפר אל פורעה. ראש העירייה טען בריאיון עימו כי הם מחזיקים בסמל יישוב מאז 2004 וכי "מישהו מדמיין שיפנו 12 אלף איש?" בשבועות הקרובים הממשלה אמורה לחרוץ את דינו של שדה בריר. במשרד הכלכלה אמנם מבהירים כי מדובר במצגת פנימית שאינה מייצגת את עמדת המשרד הרשמית. אך עדיין, כל עמדה כזו, שאינה הולמת את חוות הדעת המקצועיות שנאספו בשנים האחרונות, מעלה תהייה לגבי מעורבותם ושליטתם של נציגי כיל בעבודת פקידי הממשלה. האם מנהל התעשיות ברשות עוז כץ נקט עמדה עצמאית? מי מקרב מנהל התעשיות נפגש עם בכירי כיל ובעיקר, עד כמה התפיסות האלה יעצבו את תפיסת השרה ערב ישיבת הממשלה? 
article 71: 
אשמח אם תוכל בבקשה לסכם את המאמר הבא במשפט אחד.
על פי הערכות נוכחיות, כמה רקטות עוד נשארו לחמאס? מאילו סוגים? כמה חמושים נשארו לו? אילו כלים ויכולות צבאיות עוד נותרו לו? מה ניתן להערכת צה"ל להשמדה ללא כניסה קרקעית? האם ניתן בכלל לפגוע בכוח לוחם שמחופר רובו כולו במנהרות – באמצעות הפצצה אווירית? האם ישראל לא מיצתה כבר את בנק המטרות האוויריות האסטרטגיות בעזה והאם בפעילות ההפצצה ישנו מימד של תודעה/הפחדה/ראווה ועד כמה? השאלות הללו, שוודאי מעניינות את הציבור בישראל, הועברו בשבת (21.10) על-ידי מערכת "העין השביעית" לדובר צה"ל. לאחר זמן קצר ענתה הדוברות הצבאית כי לא ימסרו תשובה כלשהי, מטעמים של ביטחון מידע. ואולם, מידע גלוי המתפרסם בעניין זה, גם ב"העין השביעית" עצמה, מעמיד בסימן שאלה את טענת דובר צה"ל. במסגרת ראיון עם הכתב הצבאי של Mako, שי לוי, שיתפרסם בקרוב ב"עין השביעית", נשאל לוי על ידי כותב שורות אלה בנוגע להערכת הכוח הנוכחי של חמאס. לוי סיפק תשובה מפורטת, והתייחס גם למלאי הרקטות ומדיניות השיגורים של חמאס. הערכות בדבר כמות החימוש שבידי חמאס פורסמה על ידי לוי גם מוקדם יותר השנה, במאי האחרון. פרסומים נוספים מהימים האחרונים התייחסו למלאי הרקטות של החיזבאללה. כך למשל, העיתונאי יוסי מלמן ציין לאחרונה כי ברשות החיזבאללה כ-150 אלף רקטות. החלקים בראיון עם לוי שהתייחסו למצב העדכני של כוחם הצבאי של החמאס והחיזבאללה, הועברו לבחינת הצנזורה. זו אישרה אותם לפרסום ללא כל שינוי, תיקון או השמטה. מדוע אם כן דובר צה"ל מסרב להתייחס למה שגם הצנזורה לא רואה בו בעיה? האם יתכן כי לדובר ישנם שיקולים אחרים, שאינם בהכרח ביטחון המדינה? במסגרת הראיון הביע לוי ביקורת רבה על אופן פעולתו של דובר צה"ל מול הכתבים הצבאיים. "דובר צה"ל נקמנים מאוד מול כל מי שמבקר אותם. משתמשים בחומרים שהם שולטים בהם כדי לקבוע סדר יום ולחנך כתבים". לוי ציין כי הדברים מתרחשים כך גם בימים אלו, בעת הלחימה. 
article 72: 
אשמח אם תוכל בבקשה לסכם את המאמר הבא במשפט אחד.
אחרי הבטחות למלחמה בשחיתות: ממשלת ה"שינוי" דחתה סופית היום הצעת חוק לשקיפות בהצהרות הון של ראשי המפלגות. ל"שקוף" נודע כי בוועדת השרים לחקיקה יצאו נגד החוק השרות איילת שקד, קארין אלהרר, ויפעת שאשא ביטון – וטענו שמדובר במציצנות. עוד נודע כי מפלגת יש עתיד החליטה בישיבה מוקדמת להפיל את החוק – מהלך שמאחוריו עומד שר האוצר יאיר לפיד, כפי שחשפנו לאחרונה.  ההצעה, אותה יזמה אלינה ברדץ-יאלוב מישראל ביתנו, ביקשה לקבוע שראש הממשלה, שרים וסגניהם, ראשי מפלגות ובני משפחותיהם יחויבו לפרסם לציבור את הונם, נכסיהם וחובותיהם. המטרה, כך לפי דברי ההסבר, היא "לאפשר לציבור לדעת על אינטרסים אפשריים, לעודד שקיפות ולחזק את האמון בנבחרי הציבור". בדיון החסוי בוועדת השרים לחקיקה, שהמידע ממנה נחשף רק בהדלפות עיתונאיות כיוון שעדיין איננה שקופה, היו גם מי שתמכו בהצעת החוק. תמר זנדברג וגדעון סער טענו בישיבה שזהו מהלך ראוי. סער תהה בקול מה ההבדל בין הסכמי ניגודי עניינים של השרים, שמפורסמים על פי חוק לציבור, לבין הצהרות ההון. זנדברג המשיכה וניסתה להתעקש על חשיבות החוק, אך ללא הואיל: שקד, אלהרר, ביטון וזאב אלקין הצביעו נגד. זנדברג וסער הצביעו בעד. נחמן שי ומרב כהן בחרו שלא להשתתף והוועדה הפילה החוק. הצהרות ההון שמגישים נבחרי הציבור נשארות כיום במהלך הקדנציה באפלת הכספות של ועדת האתיקה או מבקר המדינה, ונפתחות רק בהוראת שופט. היחידים שמרוויחים מהמצב הקיים הם הח"כים עצמם ומי שמכר למדינה את הכספות. במפלגה שמוביל יאיר לפיד מאמינים כי המציאות הנוכחית – שבה הצהרות הון השרים מפוקחות על ידי מבקר המדינה – מספקת. הצהרות ההון מכילות לשיטתם מידע אישי ולאור צנעת הפרט מספיק שמבקר המדינה יפקח על ניגודי עניינים ונושאים פיננסיים במהלך כהונת נבחר ציבור. המידע הזה לא אמור, לדעת "יש עתיד", להתפרסם בעיתון.  אלא שלפיד עצמו פרסם בעבר את הצהרת הונו. בנוסף, בפני השרים והשרות עמדה אפשרות לשנות את ההצעה בדיוני ההמשך ולהגיע לנוסח מוסכם. אך גם לכך סירבו ממשלות נתניהו השונות, וכעת גם ממשלת "השינוי".  זה לא החוק הראשון להגברת טוהר מידות שמפילה הוועדה: בדצמבר היא הפילה חוק לשקיפות בוועדת השרים עצמה, אף שמי שיושב בה כיום הגיש חוק דומה כשישב באופוזיציה. בפברואר דחתה הוועדה הצעת חוק של ח"כ אלי כהן (ליכוד) לאיסור מתן כספים קואליציוניים. זו אותה הצעה בדיוק שהוביל לפיד ארבע שנים קודם לכן ואף נכתבה במצע יש עתיד. בוועדת השרים לחקיקה חברים שר המשפטים סער, שר האוצר ליברמן, שרת האנרגיה קארין אלהרר (יש עתיד), שר הבינוי זאב אלקין (תקווה חדשה), שר התקשורת יועז הנדל (תקווה חדשה), השרה להגנת הסביבה תמר זנדברג (מרצ), השרה לשוויון חברתי מירב כהן (יש עתיד), שרת החינוך יפעת שאשא ביטון (תקווה חדשה), שר התפוצות נחמן שי (עבודה), שרת הפנים איילת שקד (ימינה) ושרת העלייה והקליטה פנינה תמנו שטה (כחול לבן). 
article 73: 
אשמח אם תוכל בבקשה לסכם את המאמר הבא במשפט אחד.
האוניברסיטה העברית בירושלים תפצה את הוצאת שוקן והוצאת מוסד-ביאליק ב-300 אלף שקל, כך סוכם במסגרת הסדר גישור שנחתם לאחרונה והוגש לבית-המשפט המחוזי בירושלים. לפני כארבע שנים הגישו הוצאות הספרים, באמצעות עורכי-דין טל ליבליך, כרמית אלון-אברם וירון שלמי, תביעה בדרישה לפיצוי בסך 500 אלף שקל, בטענה כי האוניברסיטה מפרה את זכויותיהם. לטענת הוצאות הספרים, הפרת הזכויות נובעת מכך שהאוניברסיטה מציעה לסטודנטים שלה פרסומים שהופיעו בספרי ההוצאות בעותקים אלקטרוניים ומקראות מודפסות. האוניברסיטה, מנגד, טענה באמצעות עורכי-הדין דוד גילת, ערן ברקת ותמיר אפורי כי מעשיה נופלים בגדר שימוש הוגן לפי הוראות חוק זכויות היוצרים. אחרי תהליך של גישור, שנערך בפני עו"ד עמוס גבריאלי, הגיעו הצדדים להסכם שלפיו בלי להודות באי-אלו מטענות המו"לים, תשלם האוניברסיטה, "כמחווה של רצון טוב ולפנים משורת הדין", סכום של 300 אלף שקל לשתי הוצאות הספרים. להורדת הקובץ (PDF, 401KB) זאת ועוד, לפי הסכם הגישור, האוניברסיטה תהא רשאית מעתה ועד לסוף 2017 להשתמש בקטעים מתוך ספרים ומאמרים שראו אור בהוצאות שוקן וביאליק במקראות שלה, וזאת כל עוד הקטע שישמש אותה יהיה לא יותר מ-20% ממספר העמודים בספר, וישמש לצורך מקראה אחת או לצורך העתק אלקטרוני של קורס אחד. ביחס למאמרים שראו אור על-ידי ההוצאה מבהיר ההסכם כי האוניברסיטה תהא רשאית להנגיש לסטודנטים שלה את המאמר בשלמותו. יחד עם זאת, אם ייווצר מקרה שבו יתעורר צורך להציע לסטודנטים שני מאמרים מתוך ספר אחד של ההוצאות המקבץ כמה מאמרים שונים, לא יהיה שיעורם של המאמרים למעלה מ-20% מעמודי הספר. עוד דורש ההסכם כי מקראות של האוניברסיטה שיכילו טקסטים שהופיעו בספרי ההוצאות יודפסו ויימכרו על-פי דרישה בלבד, ובמחיר שלא יעלה על עלות הכנתם. למו"לים, כך הוסכם, תישמר הזכות לבדוק את פעולות האוניברסיטה באמצעות עריכת ביקורות, וזאת כדי לוודא שהיא עומדת בתנאי ההסכם. השופטת תמר בזק-רפפורט נתנה להסדר הגישור תוקף של פסק דין. (י-ם) 3524-09
article 74: 
אשמח אם תוכל בבקשה לסכם את המאמר הבא במשפט אחד.
מי שגלש אתמול בשעות אחר הצהריים לאתרי החדשות המרכזיים בישראל לא היה יכול שלא להבחין כי רק אתר מרכזי אחד, ynet מבית "ידיעות אחרונות", נמנע מלדווח בכותרתו הראשית על העדות שמסרה שרה נתניהו בבית-הדין לעבודה בירושלים במסגרת תביעתו של אב-הבית לשעבר במעון ראש הממשלה, מני נפתלי. האתרים "וואלה", נענע10, "מעריב", mako, "הארץ" ו-nrg דיווחו כולם בכותרותיהם הראשיות על עדותה של רעיית ראש הממשלה, אולם בדף הבית של ynet הגיעה ההפניה לדיווח על העדות עד לכותרת השנייה בחשיבותה בלבד, וזאת בשעה שהכותרת הראשית נשמרה לדיווח על התפתחויות בקרבות ארגוני הפשע בישראל. הכותרות הראשיות בדפי הבית של אתרי החדשות, 10.5.15 גם בשבוע שעבר בלט אתר ynet, כשהצניע דיון מתוקשר במשפטו של ראש הממשלה לשעבר אהוד אולמרט. אלא שבעוד שאולמרט נחשב לאחד מידידי המערכת, וזכה מ-ynet ו"ידיעות אחרונות" לאורך השנים ליחס מלטף ומגונן, רעיית ראש הממשלה ספגה ביקורת רבה מכלי התקשורת שבקבוצת "ידיעות אחרונות" לאורך השנים. אדם זר, שאינו מכיר את תולדות היחסים בין קבוצת "ידיעות אחרונות" למשפחת נתניהו מחד ולאולמרט מאידך, היה עשוי לחשוב שאתר ynet פשוט מקפיד שלא לדווח בהבלטה על דיונים משפטיים המערבים את ראשי המדינה ומשפחותיהם. אולם בעלי זיכרון ארוך יותר יודעים כי רק לפני חודשים אחדים, לפני נצחון נתניהו בבחירות, הקדיש אתר ynet כותרות ראשיות לטענות של נפתלי. סיבה אפשרית להצנעת הפרק הנוכחי בתביעת נפתלי יכולה להיות תוכן עדותה של נתניהו: אשת ראש הממשלה חזרה שוב ושוב על הטענה שלפיה נפתלי נשלח "להפיל ראש ממשלה בעזרת גורם תקשורתי חזק מאוד", כשהיא מכוונת לקבוצת "ידיעות אחרונות". את ארנון (נוני) מוזס, העומד בראש הקבוצה, השוותה לדמות מספרי הארי פוטר, של ארכי-נבל שאסור לומר את שמו.
article 75: 
אשמח אם תוכל בבקשה לסכם את המאמר הבא במשפט אחד.
1) ח"כ חיים כץ (הליכוד) מואשם בכך שעזר לחברו, איש שוק ההון מוטי בן-ארי, בקידום חקיקה שתסייע לבן-ארי ישירות, בזמן שהוא מרוויח מהצד כסף באמצעות טיפים של בן-ארי. היועמ"ש החליט להגיש נגד כץ כתב אישום בגין עבירה של מרמה והפרת אמונים. כתב האישום הוגש עוד בכנסת ה-21 – וכץ ביקש חסינות מהכנסת בזריזות, בתוך חלון ההזדמנויות של 30 ימים שעמד לרשותו. 
article 76: 
אשמח אם תוכל בבקשה לסכם את המאמר הבא במשפט אחד.
הפוליטיקה חרגה מזמן מגבולות הפעילות הממסדית המוכרת והמקובלת. שדה הפעילות השתנה, ואיתו גם חוקי המשחק והכללים. בישראל, כמו במדינות אחרות, הנחות ישנות הופכות ללא רלבנטיות, שחקנים חדשים נכנסים למגרש וותיקים מסולקים ממנו. אולם בימים אלו אנו עדים לשינוי דרמטי עוד יותר. לא רק שהשחקנים מתחלפים - גם החוקים משתנים. ומה שאולי חשוב הרבה יותר זה שהמגרש הפוליטי הביתי נמכר, והשדה החדש עדיין לא הוכשר. באופן טבעי, אימצנו והטמענו, למשל, את התפיסה של ניהול ענייניי הפרט והמשפחה בתחום "הספירה הפרטית" וניהול ענייני הכלל והציבור ב"ספירה הציבורית/פוליטית". הדיווח והמעקב אחר המתרחש במרחב הציבורי/פוליטי מתנהל באמצעות ספירה שלישית, "הספירה התקשורתית". אולם ההבחנה הברורה הזו בין התחומים מאבדת מתוקפה. אנו עדים לטשטוש גובר והולך בין האישי האינטימי והפנימי לבין הציבורי ההמוני והחיצוני. הביטוי החריף ביותר לכך הוא, אולי, בהחצנת השכול והאבלות. רגשות חריפים וקשים במיוחד מוצאים פורקן בזירות ציבוריות ופתוחות, אנונימיות, אך בו בזמן גם המוניות; טרגדיות אנושיות מוצגות בחלון הראווה המשפחתי המשותף; ולהבדיל, גם הסחורה הפוליטית החמה ביותר נמכרת באמצעות אותו חלון ראווה וירטואלי. אבל הבשורה הגדולה היא שהמרחב הווירטואלי מתפשט ומשתלט על שאר המרחבים והופך למרחב הדומיננטי מביניהם, ואולי גם היחיד. לאחר שהפנמנו את ההנחה ש"המדיום הוא המסר", הגיע זמנה של "המסר הוא המדיום". הקונספציה של "המדיום הוא המסר" רואה בכלי התקשורת גורם המעצב רעיונות ומחשבות בדמותו הוא. לעומת זאת, תפיסת "המסר הוא המדיום" פירושה שכל תהליך החשיבה והניתוח נמחק, ואת מקומו תופסת החשיפה התקשורתית כשלעצמה. אמצעי התקשורת מפסיקים להיות צינורות להעברת מסרים והופכים להיות מהות עצמאית ובלתי תלויה. לכן גם אין חשיבות לשאלות המראיינים למשל, או לתשובות המרואיינים. התפיסה של קיום שיח/דיאלוג/ראיון פושטת את הרגל. מה שחשוב הוא עצם ההשתלטות על זמן אוויר/מסך. ובמלחמה כמו במלחמה. השתנות חוקי הפעילות של הספירה התקשורתית משנה לחלוטין את תהליך עיצוב המנהיגות. הסמכות, העליונות, העוצמה והכריזמה האישית מתבטאות בעצם היכולת "להכניע" את המדיום ולהכפיף אותו - לא על מנת להעביר ולהפיץ באמצעותו מסר מסוים, אלא להעמיד את ה"ניצחון" במרכז. ההצלחה/הכישלון בקרב על השליטה בכלי השידור, זהו המסר. במצב שכזה התקשורת הופכת לאויב שצריך להילחם בו ולהשמיד אותו או לשבות אותו ולשחררו תמורת כניעה מרצון. או אז "הקהל שבאולפן" איננו קהל, אלא חיילים שנקראים אל המערכה; המרואיין/מראיין איננו פרטנר לשיח/דיאלוג, הוא מטרה שיש לחסל אותה; המתחרה הפוליטי הוא "יריב" שיש להפעיל מולו, באמצעות התקשורת, דיסאינפורמציה; ה"פרשן" הוא "טאקטיקן" ועוד ועוד. מדובר בתופעה של היווצרות מרחב רב-השפעה, וירטואלי, שמהותו היא אופיו המיליטנטי. בספירה שנועדה "לאזרח" את ה"פוליטי", ה"פוליטי" מנסה להכניע/לנצח/להשתלט על "האזרחי". כאשר סדר-היום הציבורי מפסיק להיקבע על-פי סדר היום התקשורתי ומוחלף ב"פקודת קרב פוליטית"; כאשר זירת השיח הופכת לזירת קרב; כאשר המרחב שבו אמור היה להתקיים דיון חופשי, פומבי, פתוח ורציונלי הופך לאויב - או אז נעלם הפרטי ונעלם הציבורי ונשארים רק הגנרלים התקשורתיים. ד"ר מירה משה היא מרצה וחוקרת לתקשורת המונים בחוג למדע המדינה באוניברסיטת בר-אילן גיליון 20, מאי 1999
article 77: 
אשמח אם תוכל בבקשה לסכם את המאמר הבא במשפט אחד.
הממשלה הובילה למחיקת 27 אלף פוסטים מפייסבוק, טוויטר וגוגל במהלך השנים 2017-2018. הדיאלוג עם החברות האלו מתנהל במחשכים, באפס פיקוח ציבורי. לאזרח אין יכולת לדעת מהם הפרסומים שהוסרו, מדוע הוסרו, ומהם הפוסטים שמחיקתם  לא אושרה. כשביקשנו מהממשלה אשתקד את פרטי הפוסטים – סורבנו. אז חברנו לעו"ד יונתן קלינגר, המתמחה בתחום המידע, ויחד עתרנו לבית המשפט בדרישה לחשוף את הפרטים. ביקשנו לקבל את התוכן שהוסר, בכפוף לצנזורה – על מנת לוודא שהממשלה משתמשת בכוחה למען ביטחון המדינה, ולא כדי להשתיק ביקורת. מה קרה בדיון? קודם כל, השופט הסכים איתנו כי הנושא ראוי לדיון ציבורי ולפיקוח. לאחר מכן, הוא עודד את שני הצדדים להגיע למתווה שיאפשר חשיפה חלקית של פוסטים שהוסרו, שלא קשורים לביטחון המדינה. במכתב התשובה לעתירה, ציין משרד המשפטים כי מתוך 27 אלף פוסטים, ישנן כ-200 פוסטים אזרחיים. השופט ביקש כי משרד המשפטים יוציא לנו דרישת אגרה בנושא. לפי משרד המשפטים, הזמן לאיתור המידע והפקת עיבוד (פרפרזה) – הינו בין 15 ל-20 דקות לפוסט, ולכן סך הכל של כ-60 שעות עבודה. בימים הקרובים אנו אמורים לקבל הודעה ממשרד המשפטים לגבי העלות הסופית.לגבי הפוסטים הביטחוניים: בעצת השופט נגיש בקרוב בקשת חופש מידע חדשה ומצומצמת, לאור הכמות האדירה של פוסטים שהוסרו מטיעונים הקשורים לביטחון המדינה. בנוסף, הכריע השופט שנקבל חזרה את האגרה ששילמנו לבית המשפט עבור העתירה. "בית המשפט נתן לנו הכוונה", מסר עו"ד קלינגר, "הוא הבהיר למדינה שאי אפשר להעלות טענות עלומות של בטחון המדינה וביקש שהם ישקלו מחדש. בהתאם, אנחנו נכין בקשת חופש מידע חדשה וממוקדת. עצוב לי שבית המשפט לא נתן למדינה עוד הכוונה בנוגע לאגרות המוגזמות שהמדינה מבקשת כדי לקבל מידע פשוט". חשוב להדגיש, כי החלטנו להילחם בחזית זו בלית ברירה, לאחר שראינו כי אף אחד לא בודק את הממשלה ואת השימוש שלה בכוח. פתרון מיטבי לפתרון בעיה זו יהיה ייסוד של גורם שלישי, למשל ועדה ציבורית, בראשות שופט בדימוס. או ועדת משנה של ועדת חוץ וביטחון בה חברים חברי כנסת מהאופוזיציה והקואליציה. אותו גורם יהיה חשוף לתוכן המלא של הפוסטים אותם המדינה מבקשת להסיר – כדי להבטיח שאכן מדובר במחיקה לגיטימית, ולא בהשתקה של דברי ביקורת במסווה של ביטחון המדינה. עד שזה יקרה, שקיפות נוספת – דוגמת ביקורת עיתונאית – תעזור לוודא כי הממשלה לא עושה שימוש שרירותי ורחב מדי בכוחה במרחב הדיגיטלי. 
article 78: 
אשמח אם תוכל בבקשה לסכם את המאמר הבא במשפט אחד.
ערוץ 2 וחברת החדשות שלו מידרדרים למקום האחרון במדד הייצוג. מבין חמשת כלי התקשורת שנבדקים במדד, ערוץ הטלוויזיה הנצפה בישראל הוא כלי התקשורת שבשידוריו נרשם השבוע שיעור ההדרה הגבוה ביותר של ערבים. מדד הייצוג, מיזם מתמשך של "העין השביעית" בשיתוף ובמימון עמותת סיכוי וקרן ברל כצנלסון, ויחד עם חברת יפעת מחקרי מדיה, בודק מדי שבוע את מספר ושיעור המרואיינים הערבים בתחנות הרדיו ובערוצי הטלוויזיה המרכזיים בארץ, וב-19 התוכניות המובילות שלהם. לאורך רוב תקופת המדידה דורג ערוץ 2 במקום הלפני-אחרון במדד הייצוג המשוקלל, מעל תחנת הרדיו הצבאית גלי-צה"ל. לעתים חלקו ערוץ 2 וגלי-צה"ל את המקום האחרון יחדיו, עם שיעור מרואיינים ערבים שנשק ל-2% מלמטה – כעשירית משיעורם באוכלוסיית המדינה. לפני שבועיים זינק הערוץ במדד השבועי בעקבות עיסוקו הער בפרשת התלונות נגד האב גבריאל נדאף, אך המשיך להשתרך בתחתית הדירוג המשוקלל, שבו נמדד ייצוגם של ערבים בתקשורת מאז תחילת 2016. לא שלא היו לחברת החדשות הזדמנויות לשפר את ביצועיה: כלי התקשורת בישראל, וגם בערוץ 2, עסקו בשבוע החולף בטענות לאלימות משטרתית מצד שוטרים סמויים נגד ערבי שעבד בסופרמרקט בתל-אביב; בכנסת צוין יום השפה הערבית; ח"כ איוב קרא מהליכוד יצא נגד ראש הממשלה בנימין נתניהו ודרש להתמנות לתפקיד שר; ובכפר קאסם התחוללה קטטה המונית שבה נדקר למוות אחד המשתתפים. אף על-פי כן, בחמש תוכניות החדשות המרכזיות של ערוץ 2 ריאיינו, אירחו או לקחו "סינקים" מארבעה ערבים בלבד בשבוע האחרון מתוך למעלה ממאתיים מרואיינים. בשני מגזיני החדשות המובילים של הערוץ, "אולפן שישי" בהנחיית דני קושמרו (עורך: איתי דנקנר) ו"פגוש את העיתונות" בהנחיית רינה מצליח, לא ריאיינו השבוע ולו מרואיין ערבי אחד. בעוד שב"אולפן שישי" מדובר בשבוע בלתי מייצג (בדירוג המשוקלל ממוקמת התוכנית בחצי העליון של הטבלה), עבור "פגוש את העיתונות" (עורך: יונתן למזה) מדובר בתופעה ותיקה: שיעור המרואיינים הערבים בתוכנית זו מאז תחילת המדידה הוא הנמוך ביותר מבין כל 19 התוכניות הכלולות במדד הייצוג. רק 1% (ובמלים: אחוז אחד) ממרואייני "פגוש את העיתונות" בחצי השנה האחרונה הם ערבים. אף שמדובר בנתון חריג, הוא אינו רחוק כל-כך מהנתון הממוצע, המתקבל משקלול המרואיינים הערבים בכל חמשת כלי התקשורת המרכזיים מאז ינואר: 2.3% בלבד. שיעורם של הערבים באוכלוסיית ישראל, יש להזכיר, עומד על כ-20%. גם במגזין החדשות השבועי של ערוץ 10, "שישי" בהגשת אילה חסון, לא רואיין ולו ערבי אחד בשבוע החולף. עם זאת, ערוץ 10 שומר על מיקומו השלישי בטבלה המשוקללת הודות לבחירה המערכתית של מערכת "לונדון את קירשנבאום" (עורך: דרור זרסקי), שבה התראיינו השבוע חמישה ערבים – קרוב ל-20% מכלל המרואיינים בתוכנית, מקרה לא שכיח שבו שיעור המרואיינים הערבים בתוכנית כלשהי כמעט משיק לשיעורם באוכלוסייה. בתוכניות מרכזיות אחרות של הערוצים המסחריים נרשמו גם השבוע שיעורים זעומים של מרואיינים ערבים. במהדורה המרכזית של ערוץ 2 – מהדורת החדשות הנצפית בישראל – התראיינו רק שני ערבים (1.9% מכלל המרואיינים). במהדורת החדשות המרכזית של ערוץ 10 התראיין ערבי אחד בלבד, שהוא 0.7% מכלל המרואיינים – שיעור זהה לזה שנרשם במהדורת "מבט" של הערוץ הראשון, שגם בה רואיין השבוע ערבי אחד בלבד. את המקומות העליונים בטבלה המשוקללת – וגם בטבלה השבועית – תופסים גם הפעם ערוץ 1 (מקום ראשון) ורשת ב (מקום שני), הטלוויזיה והרדיו הציבוריים של ישראל. תוכנית הרדיו "סדר יום" ברשת ב, בהנחיית קרן נויבך ובעריכת מירית הושמנד, עלתה למקום השני בדירוג השבועי עם 8.8% מרואיינים ערבים. התוכנית השלישית בדירוג השבועי משודרת גם היא ברשת ב: "הכל דיבורים" בהגשת עדי מאירי ובני טייטלבוים (עורכת: רוית לוי), ששיעור הערבים שהתראיינו בה השבוע הוא 5.9%. למקום הרביעי הגיעה השבוע התוכנית "חמש עם רפי רשף" (עורך: עידו תמרי), המשודרת בערוץ 10, עם נתון כמעט זהה: 5.8%. בראש דירוג התוכניות המשוקלל, המבוסס על כלל הנתונים שנמדדו מאז חודש ינואר, בולטות לטובה שתי תוכניות נוספות: "יומן", מגזין החדשות השבועי של ערוץ 1 בהגשת עודד שחר (עורכים: אורי לוי ועמית וינטר), שתופס את המקום השני (מתחת ל"לונדון את קירשנבאום") עם נתון של 6.3%. במקום השלישי מדורגת התוכנית "סדר יום" (5.1%), ובמקום הרביעי התוכנית המצטיינת של "גלי-צה"ל" במדד הייצוג – "מה בוער" בהגשת רזי ברקאי (עורכת: נורית קנטי), עם 5%. שתי תוכניות טלוויזיה המדורגות בדרך כלל בתחתית המדד השבועי משתבצות השבוע במרכז הטבלה: "החדשות הלילה" בערוץ 2 ו"המטה המרכזי" בערוץ 10. בשני המקרים, הנתון החיובי באופן יחסי שרשמו התוכניות הללו נובע מהחלטת עורכיהן לראיין ערבי אחד בלבד (מתוך 36 ו-19 מרואיינים, בהתאמה), ולא אפס ערבים, כפי שעשו בשבוע שעבר ובכמה מהשבועות שקדמו לו. פרויקט "מדד הייצוג" של "העין השביעית" מתפרסם בשיתוף ובמימון עמותת סיכוי וקרן ברל כצנלסון ויחד עם יפעת מחקרי מדיה
article 79: 
אשמח אם תוכל בבקשה לסכם את המאמר הבא במשפט אחד.
באתר חדשות התקשורת והפרסום אייס פורסמה ביום חמישי האחרון ידיעה שלפיה עיתון "מעריב" מינה, לראשונה בתולדות העיתונות הישראלית, כתב קבוע במרוקו. על-פי הידיעה, נועם ניר, ישראלי המתגורר במרוקו, יחל לכתוב לעיתון בזמן הקרוב. עוד צוין כי ניר צויד במכתב מעורך "מעריב", יואב צור, שיסייע לו בהשגת תעודת עיתונאי מקומית. מאחורי המהלך, כך דווח באייס, עומד איש יחסי-הציבור עופר שטרית, המארגן זה שנים טיולים קבוצתיים למרוקו. נראה כי היחצן הגיע למסקנה שריבוי ידיעות על יעד התיירות יסייע לו לקבע את מרוקו בתודעת הציבור, וכך למשוך קוראים ישראלים לטייל במדינה. לשם כך חיבר בין ניר, איש עסקים, פעיל בקהילה היהודית המקומית ומכר שלו, ובין העיתון. האם מדובר במיקור חוץ של עבודת המערכת? האם "מעריב" מקבל משטרית תמורה כלשהי עבור פרסום ידיעותיו של ניר? שטרית מסר כי אכן קישר בין הכתב ל"מעריב" וכי עשה זאת מתוך תשוקה להעמיק את ההיכרות של הישראלים עם מרוקו ויהדות מרוקו, תחום הקרוב ללבו. שטרית ציין כי האדם היחיד שהוא מכיר ב"מעריב" הוא יואב צור, וכי הוא אינו מבקש ולא יבקש שום תגמול על כך. "הניסיון לקשור אותי כגורם בעל אינטרס מסחרי לעניין כתב החוץ במרוקו של העיתון מעריב הוא מקומם ולא צודק בעיני", אומר שטרית. מ"מעריב" נמסר כי שטרית אכן היה מי שהציע לעיתון את שירותי ניר, אך הודגש כי אין מדובר במינוי קבוע של כתב במדינה, וכי אם ניר יפרסם ידיעות, הוא יתוגמל כפרילנסר. עוד נמסר כי איש יחסי-הציבור שטרית לא דרש ולא יקבל מאום עבור הקשר שיצר בין הכתב לעיתון.
article 80: 
אשמח אם תוכל בבקשה לסכם את המאמר הבא במשפט אחד.
"יש לכם רעיון מעולה לסטארט-אפ וקשה לכם להמריא איתו? חלון הזדמנויות חדש נפתח ליזמים בישראל כאשר MassChallenge, מאיץ הסטארט-אפים (אקסלרייטור) הגדול בעולם, השיק את תוכניתו לשנת 2013", דיווח ב-14 בפברואר השנה עורך וכתב הטכנולוגיה של "ישראל היום" אילן גטניו בניוזלטר של עיתונו. הכתבה היא העתקה כמעט אחד לאחד של ההודעה לעיתונות של מאסצאלנג, נוהג תקשורתי נפסד אך נפוץ, והיא נחתמת בקריאה לפעולה: רישום לתחרות הסטראט-אפים באתר מאסצאלנג (באופן אירוני, זה התוכן היחיד בכתבה שלא הופיע בקומוניקט). אחד הסטארט-אפים שנרשמו לתחרות הוא אייצוזיו (iChoozU). לפי פרופיל הלינקדאין של גטניו, הוא הקים את אייצוזיו בינואר 2012 ומשמש סמנכ"ל התפעול שלו. ב"ישראל היום" הוא עורך התיירות והטכנולוגיה מאז יוני 2007, חודש לפני יציאת הגליון הראשון לאור. באמצע אפריל פירסם גטניו בעיתונו ידיעה קצרה, "ניידים בפקק", שבה הוא מציג את בעיית עומס התדרים הסלולריים: "התדרים המוקצים לסלולר ייסתמו, ובמקום זרימה של מידע נקבל פקקים, כמו בכבישי ישראל, ואף יותר מכך". גם הידיעה הזו מועתקת, הפעם בחציה בלבד, מקומוניקט. הקומוניקט, של חברת פלאפון, נשלח לקראת כנס שגטניו כלל אינו מזכיר; אחרי הכל, הוא פירסם את הידיעה חודשיים אחרי שהקומוניקט הופץ. לא ברור מדוע "ישראל היום" נותן במה לקומוניקט בן חודשיים עם הקשר עיתונאי רופף. כן ברור מה הקשר של הידיעה לעסקיו של גטניו. בתעודת הזהות של אייצוזיו באתר מאסצאלנג ובמצגת של המוצר עצמו (SmartTalk שמו) מצוין כי הסטארט-אפ עוסק ב"אופטימיזציה של שימוש קולי בזמן אוויר. [...] הימנעות משיחות שאי-אפשר להשלים כדי לפנות את הספקטרום לשיחות שאפשר להשלים". אחרי שנחשפו למידע המובא בכתבה זו, ערכו ב"ישראל היום" בירור עם גטניו, שהגיב נקודתית באומרו כי הסטארט-אפ שלו נרשם לתחרות מסצלנג "יותר מחודש לאחר הפרסום", ולכן "כיוון שבזמן הפרסום לא היה כל קשר, לא היה מקום לציין גילוי נאות". הוא הוסיף גם כי פרסום הידיעה פוגע בסיכוייו של הסטארט-אפ שלו משום שהוא חושף את התחרות למתחרים פוטנציאליים נוספים. "צריך אולי לשבח אותי", הוא חותם, וזאת משום ש"יש בי היושרה העיתונאית להביא את המידע לקוראים גם אם הוא עלול לפגוע בי". ייתכן, כמובן, שבשתי הדוגמאות האמורות, שממילא כמעט אין מאחוריהן עבודה עיתונאית ממשית, לא מסתתר אינטרס אישי ישיר של עורך הטכנולוגיה של "ישראל היום". אלא שזו, כמובן, אינה הנקודה. העסקתו של כתב ועורך העובד במקביל בתחום שהוא מכסה מנוגדת לתקנון האתיקה של מועצת העיתונות (סעיפים 15 ו-17), כמו גם לשכל הישר. האם ב"ישראל היום" חשים בנוח עם העובדה שהממונה הראשי על סיקור תחום הטכנולוגיה בעיתונם הוא גם שחקן פעיל בו? מ"ישראל היום" נמסר בתגובה לכתבה כי "גטניו ציין עוד כי הוא מכסה את תחום הטלקום יותר מ-15 שנה (מ-1995 בידיעות). מה שהוא עושה בזמנו הפנוי אינו מעניינו של איש, וכל רמיזה שהוא מקדם את ענייניו על גבי העיתון - היא שקר".
article 81: 
אשמח אם תוכל בבקשה לסכם את המאמר הבא במשפט אחד.
"תמונות כאלה עוד לא ראיתם", הבטיחו ב"ידיעות אחרונות" בימים שקדמו לפרסום מוסף יום העצמאות שלהם. היום המיוחל הגיע. העיניים רטטו למראה הכותרת "צה"ל מתחת למים" בשער הראשי של העיתון, שעוטר בתמונת צוללת ירקרקה בתוך מים כחולים בגוון עמוק. דפדוף בעקבות ההישג העיתונאי הוביל לשער המוסף, ששערו בישר בגאווה עצומה על "הצצה בלעדית, מעל ומתחת למים, לצוללות הקרב המתקדמות – התשובה הישראלית לפרויקט הגרעין האיראני". לכאורה – קפיצת מדרגה בלעדית של "ידיעות אחרונות" אל לב הקונסנזוס והיישר אל חיקו של היריב הממלכתי, בנימין נתניהו, שכתש את העיתון של המדינה כל הדרך לקדנציה נוספת לראשות הממשלה. העיתון-בריון, שהתפקע בתקופת הבחירות ממאמרי לעג לנאומי ההפחדה של נתניהו ושיגר אל מול בליסטראות התעמולה שלו פצצות מתקתקות בדמות חדרי מיון קורסים ושיעורי עוני נוסקים, מצמיד עתה לחי אל לחי אל אויבו המושבע ונושא את פניו לאיראן. בדובר צה"ל דאגו לארח בנדיבות את צלם המערכת, גדי קבלו, ולהציג בפניו את הסחורה מכל צדדיה, כפוף לצנזורה מסיבית של בטחון שדה של חיל הים. קבלו מצדו השקיע את עצמו עד צוואר במימי המפרץ ורשם כמה תמונות שעמיתיו למקצוע אולי היללו, אבל היו בסך-הכל צילומי אווירה פסטורליים, ללא בשורה או חידוש. אלה שימשו תפאורה לכיתובי תמונות פתטיים, שנראה כי עברו הגהה מוקפדת של משרד יחסי-הציבור המשומן של צה"ל. המלה "חשאי" חזרה על עצמה עד לזרא: "מעטה חשאיות", "שעוקבת אחריה בחשאיות", "פעולות מבצעיות חשאיות", "מוסמכים לבצע פשיטות חשאיות", "יוצאים למבצעים חשאיים". למעט התצלום המרכזי, המעניין כשלעצמו, של צוללת במים, כשסביבה שלושה צוללנים שכנראה היו במשימה חשאית תחת מעטה חשאיות, לא מילאה הכתבה את שהבטיחה – "הצצה נדירה לאנשי הדממה מתחת ומעל פני המים". התמונות שמתוך הצוללת (חיילים מול מסכי מחשב או מאחורי פריסקופ) לא חידשו, ואלו שהנציחו כלי שיט אחרים לא היו נדירות או בלעדיות. האייטם כולו התגלה כבעל תוכן דל, כללי מאוד ועמוס בקלישאות בטחוניות. החיוכים שנרשמו בלשכת מפקד חיל הים ביום רביעי בבוקר לא היו בזכות עוד לילה שקט בגבול הימי. זה כוחה של כתבת תדמית נוצצת, שעוטרה בטור בנאלי של הכתב הצבאי יוסי יהושוע. כותרת הטור, "המכה המנצחת", היתה עלה תאנה לתמונות בצבעים זוהרים, שהציגו את אנשי הצוללת בפנים מטושטשות, כמה לוחמי שייטת 13 בקנים שלופים ועוד חיילי יחידה השומרים על הנמלים בפוזות למצלמה. מתחת לתמונה של חיילי הקומנדו הימי נכתב שהם עוברים קורס של 84 שבועות. חבל שלעיתון צורף באותו יום רק דגל ישראל ולא גם מחשבון. זה היה עוזר לקוראים לגלות כמה זה לעזאזל 84 שבועות – שנה ושמונה חודשים. אבל בדובר צה"ל מעדיפים לנפח מספרים, וב"ידיעות" מצייתים. בפעם הבאה שמערכת עיתון מתמסרת ככה, כדאי להלעיט אותה עם "קורס שנמשך 588 ימים", או שמא 14,112 שעות. הטור של יהושוע הותאם היטב לדף המסרים של מערכת הביטחון. "בחיל הים מדברים במונחים של קפיצת מדרגה", "היכולות הכי מתקדמות בעולם", "גוברת החשיבות לחיזוק הזרוע הימית", "מכפילת כוח", כמה ציטוטים של האלוף ועוד קשקושים ממוחזרים על יכולת המכה השנייה. כתבת התדמית נמשכה בתצלום נדוש של ספינות טילים בהפלגה ושל ספינת משמר שמרימה שפריץ במים, במיוחד עבור הצלם. אולי כדי להצדיק את הכותרת "צלילת היכרות", נדפסה עוד תמונה נדושה של אנשי שייטת 13 וצוללנים מאחורי פריסקופ, שהקורא לא הרגיש בעקבותיה שזכה להיכרות משמעותית ומעניינת איתם. את כל המידע הזה, כולל תצלומי צוללות, סטי"לים וקומנדו בווריאציות דומות, אפשר למצוא בשיטוט בסיסי ברחבי הרשת. ההבטחות לקוראים על צלילה מרתקת ובלעדית התגלו כחומר גלם לכתבה בעלון למתגייס. הכתבה הזאת היא שיבוט של המוני כתבות דומות שגדשו עיתונים מאז קום המדינה. השבט, אז כהיום, אוכל פמפלטים פטריוטיים מסוגה כאילו היו ארוחת מלכים ולא ערימת קליפות חסרות ערך תזונתי. אלא שמפת הדרכים השתנתה. העיתון של המדינה נחשף יותר ויותר כמכונת מניפולציות משוכללת, המזכירה את התינוק המפלצתי שהולידה, "ישראל היום". בניגוד לתינוק השלדוני, שהוגבל מלידתו למספר נתון וידוע של מלים, ערכים ומושא סגידה, ושכתבות מסוג "צה"ל מתחת למים" הן רק עדות למערכת העיכול התקינה שלו, "ידיעות אחרונות" שולף תוצרים מהסוג הזה כאקט ציני של חנופה זולה להמון ולראשיו. לא רק צה"ל משכשך מתחת למים העכורים הללו, אלא גם מערכת היחסים ההולכת ומאבדת חמצן ואור בין התקשורת למערכות ההון-שלטון.
article 82: 
אשמח אם תוכל בבקשה לסכם את המאמר הבא במשפט אחד.
"ברשות השידור לא יהיה קוד אתי חדש, לפחות לא בעשור הקרוב", כך העריכה השבוע השופטת בדימוס בלהה כהנא, יו"ר ועדת האתיקה ברשות השידור. כהנא, שנשאה דברים במסגרת כנס הרדיו "FM+", שנערך במרכז הבינתחומי בהרצליה, סיפרה על נסיונה בראשות ועדת האתיקה ועל התסכול המצטבר שלה ושל חבריה לוועדה לנוכח התנהלות מליאת רשות השידור והנהלתה. כהנא הזכירה כי חבר סגל בית-הספר לתקשורת במרכז הבינתחומי, ד"ר יובל קרניאל, היה לפניה יו"ר ועדת האתיקה ברשות השידור. קרניאל עמל על כתיבת קוד אתי חדש שיחליף את קוד נקדי, אולם קוד זה נגנז בסופו של דבר. "קיבלתי את התפקיד הזה ועמלתי על קוד חדש", אמרה כהנא, והוסיפה כי לצערה, גם על הקוד הזה "נסתם הגולל". "צר לי להגיד", הוסיפה, "אבל כנראה שפשוט נוח בסיטואציות המתאימות לבוא ולהגיד, אנחנו מסתמכים על קוד נקדי, ובסיטואציות המתאימות להגיד, קוד נקדי מיושן, ואז לחיות בלי שום קוד". כהנא סיפרה כי במסגרת עבודתה של ועדת האתיקה שבראשותה הוחלט בשלב הראשון לעדכן את הסעיף בקוד האתי הנוגע להבעת עמדה אישית בשידור הציבור, שכן הקוד הנוכחי, שנוסח לראשונה לפני שנות דור, אוסר כל הבעת דעה אישית. כהנא קישרה זאת לתוכניתה של קרן נויבך, שסבלה בשנה האחרונה מהתנכלויות ההנהלה. "קרן נויבך מביעה דעות, היא באה עם אגנדה משלה", הסבירה כהנא. "אנחנו חשבנו שאין בזה פסול. מה שחשוב הוא שיהיה איזון ומגוון בשידור הציבורי. כמו שיש תוכנית של נויבך שמביעה אגנדות מסוימות, מאוד חשוב שבשעות שידור עם האזנה כל-כך גדולה יהיו תוכניות נוספות שאותן יגישו אנשים מרבדים אחרים של החברה, שיביעו אגנדות אחרות". כהנא טענה שהגנה בתוקף על התוכנית של קרן נויבך והביעה חשש לעתיד התוכנית. "אותה הגנה מסתיימת ביום שהקדנציה שלי תסתיים", אמרה ,"ומן הסתם היא תסתיים בקרוב. אחרי שתוקם הממשלה אני מניחה שהמליאה הזו תפורק ותבוא מליאה חדשה. תנו לי להניח שהתוכנית הזו לא תמשיך להתקיים". לדברי כהנא, היא נלחמה להמשך שידור תוכניתה של נויבך לא משום שהיתה לה היכרות מוקדמת עם השדרנית או קשרי חברות עימה. "אגיד לכם יותר מזה", אמרה כהנא, "התכנים שהיא משדרת בתוכנית אפילו מעצבנים אותי. הגישה הכלכלית שהיא מביאה, אני חושבת שהיא הרת אסון". אולם, לדברי כהנא, בדיוק משום כך נלחמה על זכות הקיום של התוכנית. "אני חושבת ששידור ציבורי חייב להיות שידור שיביא את קולות כל רובדי החברה, ולא דווקא אותם רובדי החברה שאני נמנית עימם או אותן תיאוריות ותפיסות עולם שאני מאמינה בהן", אמרה. "יש לנו שידור ציבורי אחד ואין לנו ברירה אלא להילחם כדי שהשידור הזה יאפשר ביטוי לכל רובדי החברה הישראלית", הוסיפה כהנא. "לשמאל, למדינת תל-אביב, למתנחלים, לערבים, לחרדים, לתושבי פריפריה. לשידור הציבורי תפקיד עצום. הוא צריך לבטא את כל התפיסות החברתיות, את כל הבעיות החברתיות, את כל הביקורת של מגזרים בחברה. הוא אמור לשמש כלב שמירה של הדמוקרטיה. אני חושבת שאם יש מקום שחובה שיישאר חזק, זה המקום הזה". אלא שחרף מאמציה, כהנא מוצאת מעט מקום לתקווה ביחס לרשות השידור. "כישלון רודף כישלון", הגדירה כהנא את התקבלות עבודת הוועדה לאתיקה בראשותה. "אף החלטה שלנו לא אומצה על-ידי המליאה. אף לא אחת. נפגשנו עשרות מפגשים, קיבלנו המון החלטות, אף החלטה של ועדת האתיקה לא התקבלה עד היום". לדבריה, עצם קיומה של ועדת האתיקה מוטל כיום בספק. "כל יום יש לי טלפונים וסמסים מחברים שדי מיואשים ואומרים לי, למה להמשיך? אף החלטה שלנו לא מאושרת על-ידי המליאה". לא רק עתיד ועדת האתיקה של רשות השידור מוטל בספק, טוענת כהנא, אלא גם עתיד חופש הביטוי בשידורי הרשות. "לתחושתי", אמרה כהנא לבאי הכנס, "היום כמעט שאין תוכניות שאנשים מביעים דעה אישית. מה שאני שומעת מעיתונאים שפונים אלי, ואני מאוד זהירה בלשוני, מאוד ברור מה אפשר להגיד ומה אי-אפשר להגיד בשידור הציבורי היום. אנשים מאוד-מאוד מפחדים. ויש אלי לא מעט פניות מהרבה אנשים. אף אחד לא מוכן להיחשף. אף אחד מהם לא מוכן לדבר. הם מאוד חוששים". ברשות השידור לא התייחסו לביקורת החריפה של נציגת הציבור הבכירה ביחס לסתימת פיות, סחבת מכוונת וסיכול עבודת ועדת האתיקה, אולם מסרו תגובה שלפיה אחרי שגנזה את עבודתן של שתי ועדות, מתכננת הנהלת הרשות לעדכן את הקוד בעצמה: "מתוך החשיבות שרואה יו"ר רשות השידור, ד"ר אמיר גילת, בגיבוש קוד אתי מעודכן, הוא ביקש את אישור המליאה להקים ועדה מייעצת שתסייע למליאה במשימה זו. הוועדה הורכבה גם ממומחים חיצוניים ומחברי מליאה. כל החברים ידעו כי הדיונים שהם מקיימים יביאו לגיבוש המלצות למליאה, שכן אישור הקוד האתי הוא בסמכות המליאה. לאחר כמה דיווחים מעמיקים וממצים, החליטה המליאה באופן דמוקרטי לחלוטין לדחות את ההמלצות, ואין לכך כל קשר עם הצורך בעדכון קוד נקדי. בימים אלה שוקדת הנהלת הרשות על עדכונו. מליאת הרשות הקצתה להנהלה 60 יום להשלמת העדכון". סרטון הווידיאו: יו"ר ועדת האתיקה ברשות השידור, השופטת (בדימוס) בלהה כהנא, נושאת דברים במסגרת כנס הרדיו "FM+", שנערך בבית-הספר לתקשורת של המרכז הבינתחומי בהרצליה. 5.3.13 (צילום פוינט 2 פוינט - וידיומית).
article 83: 
אשמח אם תוכל בבקשה לסכם את המאמר הבא במשפט אחד.
חול המועד. חצי המדינה בחו"ל, החצי שנשאר כאן משתדל להעביר את הזמן בנעימים עם המשפחה, בין האירועים הפסטיבליים ומזג האוויר הבלתי נסבל, רחוק ככל האפשר מהחדשות. הרייטינג של החדשות יורד, ואפילו ידיעות על סקנדל ריגול חדש באמריקה, ולהבדיל, על משא-ומתן עם סוריה ועם חמאס, לא מצליחות להטריד את המנוחה. זו כנראה הסיבה שסיפור תקשורתי אחד חמק מן העין ולא זכה לתשומת הלב הראויה. לא הסיפור של ריצרד קווסט, הכתב הכלכלי האקסצנטרי במיוחד של סי.אן.אן שנתפס בנסיבות תמוהות ביותר בסנטרל פארק, עירום ועמוס חפצי מין, והדבר היחיד שהוא יכול לומר להגנתו היה שהוא לא ידע שאסור להסתובב בחלק זה של הפארק בשעת לילה מאוחרת; אלא תחקיר של ה"ניו-יורק טיימס" שחקר ומצא שבמהלך "המלחמה על הטרור" גייס הפנטגון כמה מהפרשנים המובילים שמילאו את שידורי הרשתות הגדולות, נתן להם מיני צופרים כמו תדריכים אישיים, טיולים מסובסדים וגישה למסמכים מסווגים, כדי שהפרשנויות שלהם יהיו אוהדות יותר לממשל. אכן, סנסציה גדולה. פרשנים מובילים לענייני צבא, בדרך כלל כאלה שהתואר "בדימ" או "במיל" מלווה את שמם, זוכים לתדרוכים ולשיחות עם יודעי דבר, לגישה לחומרים מסווגים, ואחר-כך מתייצבים באולפנים וברמז של חיוך בקצות השפתיים מודיעים, שהם כרגע דיברו עם מי שצריך, והם יודעים שכך וכך, וכל מי שחושב אחרת, טועה, ומה שחמור מכך, מטעה ומוליך שולל. ומסקנתם הנחרצת היא, שבמצב הנוכחי, שלא הכל הכי-הכי, צריך לתקוף ולחסל ולהשמיד ולרוצץ בכל מחיר, לא להסס ולא לברבר. ובקיצור, תנו לצבא לנצח, בלי בג"ץ ובלי בצלם. ומוסיף ה"ניו-יורק טיימס" באותו "תחקיר מקיף": "כוונת הממשל היתה להפוך את הפרשנים הצבאים לסוסים טרויאניים – כלים שנועדו לעצב את כיסוי המלחמה בטרור בערוצי הטלוויזיה והרדיו". וגנרל אמריקאי בדימוס שעבד כפרשן ברשת פוקס הודה: "ממשל בוש נהג כאילו רצה לתקוע יד בגב שלנו כדי להזיז לנו את הפה". למען האמת, קשה לדעת מה מביך יותר, הסיפור עצמו או הרצינות התהומית שבה "חושף" העיתון המכובד את המציאות הזאת. וכי מה חשבו כל גופי התקשורת שגייסו את הגנרלים בדימוס לאולפניהם ולטוריהם? בזכות מה גייסו אותם, בזכות שפתם העשירה ועולם הדימויים המרשים שלהם? בזכות תפיסת עולם עצמאית המסוגלת לראות את התמונה כולה והיכולת להנהיר אותה לציבור? אילו הביאו, למשל, אשה, אזרחית, פרופסורית להיסטוריה שחקרה מלחמות ומשברים בינלאומיים, או חוקרת אסלאם, או מי שעוסקת בחקר דפוסי ההתנהגות של הציבור – גברים, נשים, ילדים – במצבי לחץ מתמשכים והשפעת הטרור על חיי משפחה וקהילה, האם היא היתה זוכה לאותה הילת סמכותיות שלה זוכה כל גנרל חמור סבר שמתהדר בדלות לשונו ועושה אותה לדגל שהוא מניף כנגד "אנשי הרוח החתרנים, הלא פטריוטים" למיניהם? הם הביאו את הגנרלים בדימוס הללו דווקא בגלל הגישה הישירה שהם נהנים ממנה – גם לאחר פרישתם – למקורות הכוח והידיעות. וכי מה חשבו, שהם ינצלו את המקורות הללו, שאך לפני זמן קצר היו עצם מעצמותיהם, וייצאו נגדם? מה, הם לא קוראים עיתונים ישראליים ולא צופים בחדשות מהארץ? העיתונות האמריקאית נחשבת, ולא בלי סיבה, לנושאת הדגל של העיתונות החופשית, העצמאית, שלא עושה חשבון. וודוורד וברנסטיין כבר אמרנו? אבל לא במה שנוגע ל"אינטרסים הלאומיים החשובים באמת". כבר נאמר ונכתב לא מעט על כך שאת כל הדיווחים על פיגועי 11 בספטמבר הצליחה התקשורת האמריקאית כולה, בלי יוצא מן הכלל, להעביר בלי לצלם ולו טיפת דם אחת או קצה אלונקה ועליה גופה שחולצה מבין ההריסות – אפילו מפוקסלת ומטושטשת כראוי כדי לשמור על כבוד המת. היא מיהרה להכתיר את כל הצעדים שננקטו לאחר הפיגועים בלא אבחנה בתואר "המלחמה בטרור", סיסמה שכבר בה טבועה השקפת עולם מגובשת מאוד, בלי לפצות פה ולצפצף. ונדמה שהיא אפילו לא זקוקה לתדריכים מיוחדים לשם כך. רק מאוחר יותר, הרבה יותר, החלה להציץ פנימה ולחקור – אולי בכל זאת לא הכל כפי שאומרים. ומרגע שהחלו העיתונים בכך, איש לא יכול עוד לעצור בעדם. ולראיה, הביקורת מקיר לקיר כמעט על המלחמה בעיראק (על עצם המלחמה ועל מהלכיה והתנהלותה), הדיווחים על המתרחש בכלא גואנטנמו, ופרס פוליצר שהוענק ל"וושינגטון פוסט" על סדרת כתבות על הטיפול הניתן לחיילים הפצועים בעיראק. רשת פוקס ועשרות ערוצי הרדיו הימניים הרפובליקאיים ממשיכים להניף ברמה את דגל הפטריוטיזם המזויף ולתקוף את כל האחרים, אבל כמה אפשר כבר להתרגש מהם? לכל היותר יאמרו שהם לא פטריוטים. וגם זה נשמע מוכר.
article 84: 
אשמח אם תוכל בבקשה לסכם את המאמר הבא במשפט אחד.
חברות שבשליטת נוחי דנקנר שינו באורח בולט את דפוסי הפרסום שלהן ב"מעריב" ובאתר nrg מאז מכר דנקנר את השליטה בעיתון ובאתר לשלמה בן-צבי. דנקנר, השולט בתאגיד אי.די.בי, נתון אמנם בקשיים פיננסיים המאיימים על המשך החזקתו בתאגיד, אולם נהנה עדיין משליטה בחברות בעלות תקציבי פרסום מהמשמעותיים במשק הישראלי. בתקופה שבה שלט תאגיד אי.די.בי ב"מעריב", נהנו העיתון והאתר מתקציבי פרסום של חברות שבשליטת התאגיד, ובהן שופרסל, סלקום, כלל-ביטוח וישראייר. אולם לאחר העברת השליטה ב"מעריב" לבן-צבי ולחברת אחוזת-הירש בע"מ, ירד היקף הפרסום של החברות הללו עד כמעט לאפס. על-פי הערכת גורמים בשוק התקשורת, "מעריב" איבד כתוצאה מהמהלך של אי.די.בי מיליוני שקלים בשנה. היקף הפרסום ב"מעריב" של חברת שופרסל לבדה עמד, על-פי הערכת הגורמים, על 5-4 מיליון שקל בשנה. באי.די.בי מכחישים בתגובה כי מתקיים חרם מודעות על העיתון שהיה בבעלותם, ומוסיפים כי מאז שהסתלק דנקנר מהעיתון פורסמו מודעות של חברות בקבוצה בלפחות 24 תאריכים שונים, עד ל-23 בינואר 2013. אלא שמאז שדנקנר הסתלק מ"מעריב" עברו כבר כ-100 ימים. כמו כן דוברת הקבוצה לא טענה לפרסומי מודעות כלשהן בפברואר. בדיקה של כל עמודי "מעריב" מאז יום ראשון ה-3 בפברואר 2013 ועד היום, ה-20 בחודש, מעלה כי הודפסה רק מודעה אחת של סלקום, ביום חמישי שעבר, על פני עמוד שלם בקונטרס החדשות. ב"מעריב" לא פורסמה כל מודעה לרשת שופרסל בתקופה זו. המודעה מטעם סלקום פורסמה בחמישי שעבר גם ב"ידיעות אחרונות", אולם נוסף לכך פורסמו בתקופה המקבילה מודעות לרשת שופרסל על פני עוד 13 עמודים שלמים של העיתון ומוספיו (לא כולל "כלכליסט"). ב"ישראל היום" לא פורסמה המודעה לסלקום, אולם בתקופה המקבילה פורסמו מודעות לשופרסל על פני 9 עמודים שלמים. אם אכן הוחלט באי.די.בי להפסיק לפרסם בקבוצת "מעריב", הדבר מעלה שאלות קשות על כשרות שיקול הדעת של הדירקטוריונים בחברות האם והבת של התאגיד - אם בהחלטה שלא לפרסם בעת הנוכחית, אם בהחלטה שכן לפרסם בעת השליטה ב"מעריב" ואם בשתי ההחלטות גם יחד. הנהלת שופרסל, כמו חברות אחרות, מחויבת לטובת החברה והמשקיעים ואינה אמורה לפעול על-פי שיקולים זרים. במקרה הנוכחי קשה להבין את התנהלות החברות, המנוגדת, לכאורה, להיגיון עסקי. אפשרות אחת היא שהפרסום ב"מעריב" בתקופה שבה היה בשליטת אי.די.בי ודנקנר לא היה מוצדק מבחינה עסקית ונבע מהבעלות על כלי התקשורת. אם כך הדבר, הרי שמדובר בדרך עקיפה להזרמת כספים לעיתון, מעבר להזרמת הכספים הישירה של התאגיד ל"מעריב". אם כך הדבר, הרי שמבחינת החברות המפרסמות עצמן, מסעות הפרסום בעבר היו בזבוז כספים שלא לצורך. אפשרות אחרת היא שהפרסום בעבר היה מוצדק, שכן "מעריב" ואתרו עדיין זוכים לחשיפה שאינה ניתנת לביטול, ועל כן הפסקת הפרסום בעיתון ובאתר מאז העברת הבעלות מנוגדת להיגיון עסקי ומונעת ממניעים זרים (החשיפה לעיתון ירדה מעט בסקר TGI האחרון, אך אתר nrg עלה לאחרונה בשיעור החשיפה שלו במידה משמעותית). מכל מקום, קשה להאמין שיד המקרה הביאה לשינוי. בעבר טען מו"ל "הארץ" עמוס שוקן כי חברות בשליטת תאגיד אי.די.בי ובנק הפועלים (בתקופה שהבנק נוהל על-ידי בן דודו של נוחי דנקנר, דני דנקנר) הטילו חרם מודעות על העיתון כנקמה על סיקור שלילי של עסקיהם. בדיקה שנערכה עבור אתר זה העלתה כי יש דברים בגו. חברת סלקום הכחישה בזמנו כל שיקול זר בהחלטותיה לפרסם או לא לפרסם ב"הארץ". ב"מעריב" סירבו להגיב. משופרסל נמסר: "לא הופסקה שום פעילות פרסומית במעריב ואין כל שינוי במדיניות הפרסום שלנו".
article 85: 
אשמח אם תוכל בבקשה לסכם את המאמר הבא במשפט אחד.
נולד ב-9 ביולי 1944 בחיפה, לשרגא ושושנה. בשנים 1950–1962 למד בבית-הספר הריאלי בעיר. בשנים 1954–1962 שירת בחיל המודיעין, וחזר לשרת בו בשנים 1967–1969. בשנים 1964–1967 למד לתואר ראשון בשפה ובספרות ערביות ובהיסטוריה של המזרח התיכון באוניברסיטה העברית בירושלים. בשנים 1971–1976 למד לתואר שני ושלישי במדעי המזרח ובלשנות באוניברסיטת ברקלי בקליפורניה. עבודת הדוקטורט שלו עסקה בניתוח סוציו-בלשני של הניב הערבי המדובר בעזה. בתקפות שהותו בארה"ב השתתף באופן קבוע בפאנל בתוכנית World Press ב-PBS (1971–1975). ב-1976 חזר ארצה והחל לערוך ולהגיש את "יומן השבוע" בקול-ישראל ולשמש קריין חדשות. ב-1980 התמנה ליועץ התקשורת הראשון בשגרירות ישראל בקהיר. כעבור שנה החל לעבוד בקול-ישראל ככתב ופרשן לענייני ערבים. ב-1991 עזב את הרדיו והצטרף לעיתון "חדשות", שם היה כתב ופרשן לענייני ערבים עד 1993. באותן שנים שימש באותו תפקיד גם בערוץ 2 הנסיוני, שם גם הגיש את מהדורת החדשות "שמונה בערב". באותה תקופה היה גם יועצו של הנשיא עזר ויצמן, עד שהצטרף ב-1993 לחברת החדשות של ערוץ 2, שזה עתה הוקמה. בשנים 1993–2001 עבד בחברת החדשות כפרשן וכתב לענייני ערבים, ואחר-כך כתב, ערך והגיש במהדורת שישי של חדשות ערוץ 2, "אולפן שישי". ב-2008 עזב את משרת המגיש ועבר לדווח מוושינגטון. בעבודתו העיתונאית עוסק בעיקר בעולם הערבי. בין היתר סיקר ופירש את תהליך השלום עם מצרים, תהליך השלום עם ירדן, המגעים השונים עם הפלסטינים, מלחמת המפרץ ומלחמות לבנון הראשונה והשנייה. ריאיין מנהיגים ערבים שונים, וביניהם נשיאי מצרים סאדאת ומובראכ, מלך ירדן חוסיין ויו"ר הרשות הפלסטינית יאסר ערפאת. ב-4 בנובמבר 1995 דיווח משערי בית-החולים שאליו הובא ראש הממשלה יצחק רבין לאחר שנורה בידי מתנקש. לאחר שבישר על כך שרבין נפטר, אמר: "הרבה שנים אני במקצוע הזה, התקשורת, מעולם לא תיארתי לעצמי שאני אהיה זה שאבשר על כך". ב-2007 אמר העיתונאי נחום ברנע על רגע זה: "אהרן ברנע בכה, ועשה את ערוץ 2 לערוץ המוביל במדינה". ואכן, מנקודת זמן זו נטלו חדשות ערוץ 2 את ההובלה בסקרי הפופולריות מחדשות הערוץ הראשון. לימד לשון ערבית באוניברסיטת תל-אביב ולשון ערבית ועברית באוניברסיטה של קליפורניה. לימד גם בבית-הספר לתקשורת ועיתונות כותרת. גרוש ואב לשני ילדים, רעות ואור. "ללכת שבי", עם עמליה-ארגמן ברנע, מפגש עם צלאח תעאמרי, בכיר שבויי אש"ף שנתפס בידי ישראל במלחמת לבנון הראשונה, ואשתו דינה, מי שהיתה אשתו הראשונה של המלך חוסיין. הוצאת ידיעות-אחרונות, 1976. הספר תורגם לאנגלית וגרמנית ויצא לאור בניו-יורק, לונדון וגרמניה. כמו כן תורגם לערבית בישראל.
article 86: 
אשמח אם תוכל בבקשה לסכם את המאמר הבא במשפט אחד.
אנשים בכירים בליכוד, המתנגדים לתוכנית ההינתקות של אריאל שרון, תהו בשבועיים האחרונים עד כמה היתה התקשורת הישראלית ממררת את חייו לו, בנסיבות הקיימות, היה מחליט לא על נסיגה מרצועת עזה אלא על סיפוח מעלה-אדומים. רצו לומר, התקשורת מתעלמת מעננת החשדות הפליליים המרחפת מעל ראשו של שרון, ואינה כופרת בסמכותו המוסרית לקבל במצב זה הכרעות לאומיות גורליות, ובכך מוכיחה את הטענה ש"התקשורת שמאלנית" ומוטה בדיווחיה ובעמדותיה. התהייה במקומה ואין עליה תשובה משכנעת. העיתונות, מודפסת ואלקטרונית, עברה לסדר-היום על ההמלצה החמורה של פרקליטת המדינה להעמיד את שרון לדין על עבירות שוחד והפרת אמונים בגין המעורבות המיוחסת לו בעסקיו של הקבלן דוד אפל. היא אמנם דיווחה בהבלטה על טיוטת כתב-האישום שניסחה ארבל ועל ההתפתחויות שנבעו מכך, אבל את תפקידה השני - לגרות את הציבור לחשיבה, להציב לפניו דגם של התנהגות נאותה המצופה מראש הממשלה - היא הזניחה לחלוטין. העיתונאים, ברובם, נסחפו במהלך המדיני שחולל שרון, ובספין התקשורתי שיצרו עוזריו, והשכיחו את ממצאיה של חקירת המשטרה ואת המסקנה שהסיקה ממנה פרקליטת המדינה - שיש להעמיד את ראש הממשלה לדין. העיתונות התמסרה בקלות לטיעון שכל עוד לא הכריע היועץ המשפטי לממשלה בתיק, רשאי שרון להוסיף ולנהל את ענייני המדינה ללא מגבלה, ושכך ראוי לנהוג גם נוכח התיקים הנוספים הממתינים לו מעבר לפינה. זו עמדה נכונה במישור הפורמלי, אבל האם כך היתה התקשורת נוהגת לו שרון היה מחליט, בתקופה זו, על סיפוח שטחים? האם העיתונות, ברובה, לא היתה מרעישה שמים וארץ בנימוק שראש הממשלה איבד את מעמדו המוסרי לקבל החלטות הרות תוצאות, כל עוד לא בוררו עד תום החשדות והאישומים התלויים נגדו? גם האופן שבו סיקרה התקשורת בשבועיים האחרונים את מהלכיו של ראש הממשלה, החל מביקורו בוושינגטון, שבו החליף מכתבים והצהרות עם הנשיא בוש על תוכנית ההינתקות ומשמעותה, דרך צעדיו הפוליטיים להשגת רוב בממשלה, ועד למערכה שניהל למען תתקבל עמדתו במשאל - יצר עילה לטענה על הטיה, גם אם בלתי מודעת. התקשורת חיבקה את שרון על תוכנית ההינתקות, לא הציגה מספיק את פרצותיה וחולשותיה, ותארה במונחים של הישג מופלג את סיכומיו עם הנשיא בוש. אין הסבר להיסחפותם של רוב העיתונאים אחר תוכנית ההינתקות לבד מהטייתם האידיאולוגית. בכך שיחקה העיתונות לידיהם של מבקריה, הטוענים שהיא "שמאלנית" ושעמדותיה האידיאולוגיות קובעות את גישתה המקצועית. זהו הגיליון ה-50 של "העין השביעית". בינואר 96’, בגיליון הראשון, הבענו תקווה שכתב-העת יהיה מקום מפגש מעניין בין עיתונאים לבין עצמם ובינם לבין מושאי סיקורם. המאמץ הזה יימשך גם להבא. גיליון 50, מאי 2004
article 87: 
אשמח אם תוכל בבקשה לסכם את המאמר הבא במשפט אחד.
העיתונאית ליטל שמש, מגישה בערוץ 14, קיבלה 10,000 שקל כדי להצטלם לסרטונים של משרד ההסברה בראשות גלית דיסטל-אטבריאן. הסרטונים הופקו לקראת קיץ 2023 והיו מהיוזמות הלא-רבות שהמשרד הכושל הצליח לממש בזמן הקצר שבו עמדה בראשו דיסטל-אטבריאן: שני מונולוגים קצרים בשפה האנגלית שבאחד מהם נזפה שמש בעיתונות הזרה בעקבות מקרים של סיקור מעוות של מתקפות טרור פלסטיניות, ובאחר מתחה ביקורת על המוזיקאי רוגר ווטרס. במשרד ההסברה סירבו עד כה למסור כמה כסף קיבלה שמש עבור השתתפותה בסרטונים. הסכום נחשף כעת בזכות עתירה מינהלית שהגישה עמותת "הצלחה" נגד משרד ראש הממשלה והשרה לשעבר, לאחר שלא השיבו לבקשת חופש מידע ובכך עברו על הוראות חוק חופש המידע. המסמכים שנמסרו בעקבות העתירה כוללים את יומני הפגישות של השרה לשעבר ונתונים לגבי התקשרויות שערך המשרד עם גורמים חיצוניים. עולה מהם שדיסטל-אטבריאן שכרה את שמש בלי לערוך מכרז, ימים אחדים לאחר שקיימה עמה פגישה אישית. האפקט התקשורתי של הסרטונים לא היה בהכרח המסר ההסברתי: הוא עורר עיסוק ביקורתי בנכונות של עיתונאית להפר כללי אתיקה בסיסיים ולהפוך לפרזנטורית של משרד ממשלתי. בטור שפורסם באתרים "העין השביעית" ו"המקום הכי חם בגיהנום" הזכירה גלית הראלי את עברן המשותף של שמש ודיסטל-אטבריאן כמי שעבדו שכם אל שכם בערוץ 14 (בתקופה שבה כונה "ערוץ 20"), וציטטה רצף של סופרלטיבים הדדיים שהמטירו זו על זו במשדר שהגישו יחד: דיסטל-אטבריאן כינתה את שמש "יאחתי" (אחותי), ושמש בתגובה אמרה שהיא "מעריצה" ו"מעריכה" את שותפתה להנחיה, שהיא "אחת המבריקות, המוכשרות". "התחושות הדדיות", סיכמה דיסטל-אטבריאן. משרד ההסברה היה אחד משורה של לקוחות שרכשו את שירותיה של ליטל שמש בשנים האחרונות. ב"מקום הכי חם בגיהנום" הובאה רשימה של גופים ששילמו לעיתונאית ערוץ 14 עבור הנחיית אירועים, בהם כמה וכמה גופים ממשלתיים: משרד החינוך, משרד העלייה והקליטה, משרד התרבות, משטרת ישראל וצה"ל. התופעה של עיתונאים שמקבלים כסף עבור הנחיית טקסים ואירועים אינה חדשה, והיא נפוצה גם אצל גופי תקשורת ותיקים ומבוססים הרבה יותר מערוץ 14 – כולל חדשות 12, גוף החדשות החזק והמשפיע במדינה. במשך שנים, עיתונאים מוכרים אף קיבלו כסף כדי לשדר תעמולה ממשלתית סמויה שהוצגה כתוכן טלוויזיוני רגיל, ולעתים אף הוכרה כ"סוגה עילית" במסגרת מחויבויות התוכן של גופי השידור. תופעה זו נפסקה כמעט לגמרי בעקבות עתירה לבג"ץ שהתבססה על סדרת חשיפות של "העין השביעית". ליטל שמש היתה מוכנה לקחת צעד נוסף קדימה ולמכור את שמה, קולה ופרצופה עבור תשדירים רשמיים של גוף ממשלתי – ובלי להעמיד פנים שמדובר בתוכן עיתונאי. על רקע זה עולה שאלה מתבקשת: האם עיתונאית שמחלטרת בתעמולה ממשלתית היא הדמות המתאימה ביותר למתיחת ביקורת על הסטנדרטים המקצועיים של העיתונות הזרה, כפי שעשתה שמש באחד הסרטונים? שמש בחרה לא להשיב לשאלה הזאת או להתייחס בדרך כלשהי להתקשרות עם משרד ההסברה. "אתה מכיר מגיש בישראל שלא מנחה טקסים? כי אני לא", מסרה בתגובה לפניית "העין השביעית". השרה לשעבר דיסטל-אטבריאן, שמכהנת כיום כחברת-כנסת מטעם הליכוד, ביקשה להדגיש בשיחה עמה שהיא לא חברה אישית של שמש. "אנחנו מעולם לא הרמנו טלפון של מה-מי-מו ומה שלומך. מעולם", אמרה דיסטל-אטבריאן בשיחה עם "העין השביעית". "ליטל יש לה אנגלית מצוינת, יש לה נראות מצוינת, היא מעבירה מסרים יפהפה. והיא גם מקצועית". הח"כית הוסיפה שאינה זוכרת שאי פעם הגישה תוכנית משותפת עם שמש, וציינה שהתכוונה גם לשכור את שירותיה של במאית "שמאלנית", כהגדרתה, שעבדה איתה בעבר בתאגיד השידור הישראלי – התקשרות שאכן מופיעה במסמכי המשרד, אך בסופו של דבר לא יצאה לפועל עקב סגירתו בטרם עת. לדברי דיסטל-אטבריאן, היא בחרה בשמש כפרזנטורית משום שהייעוץ המשפטי לא אישר לה להופיע בסרטונים בעצמה. "היועצת המשפטית לא אישרה לי לעשות הסברה", היא טוענת. "היא לא אישרה לי לעמוד מול מצלמה ולדבר הסברה, ואני רציתי לעשות את זה. זה הסיפור. אבל זה סיפור שלא תיגעו בו. וזה פאקינג סיפור – איפה המשילות". על בסיס הכללים שחלים על שרים, ברור למה לא הרשו לך – כי זה פרסום עצמי. זה לקחת כסף ציבורי ולהקצות אותו לפרסום עצמי של פוליטיקאי, שמרוויח מזה גם באופן אישי. "אני יכולה להבין כששרת תחבורה (מירי רגב; א"ב) רוצה לעמוד מול מצלמה ולדבר על רפורמות התחבורה. אבל הסברה היא התוכן, זה שונה פה". בתור מומחית הסברה את אמורה לדעת שכשמסר מגיע מנציג רשמי של ממשלה, זה הרבה פחות אפקטיבי מאשר כשמגיע אדם פרטי, או איש מקצוע לא פוליטי, ומשמיע את אותו מסר בדיוק. "האמת שזה לא נכון, כי היתה פעם אחת שכן אישרו לי את זה, וזה עורר הרבה יותר הדים, וזה הקפיץ את ה-BDS. מה שליטל שמש עשתה היה כמו פוּק בשלולית – לא עבד". 34246-10-23 בנתונים המלאים שנמסרו לעמותת "הצלחה" ניתן לעיין כאן
article 88: 
אשמח אם תוכל בבקשה לסכם את המאמר הבא במשפט אחד.
זעם בתאגיד של עידן עופר, כיל, בעקבות ביטול השתתפותו של הסמנכ"ל הבכיר בפאנל יזמי אקלים, בכנס השנתי של המכון הישראלי לדמוקרטיה. בכיל טוענים שהמהלך אינו דמוקרטי ומהווה לא פחות מ"סתימת פיות". כנס "אלי הורביץ לכלכלה וחברה" שהתקיים בשבוע שבעבר נמשך כיומיים ואירח נבחרי ציבורי שונים, בהן השרה להגנת הסביבה תמר זנדברג (מרצ) ושרת האנרגיה קארין אלהרר (יש עתיד). המכון תכנן לשבץ את נציג החברה, הסמנכ"ל הבכיר נעם גולדשטיין, במושב סביבתי שבו משתתפות השרות, בפאנל לצד חברות שעוסקות באנרגיה מתחדשת והפחתת פליטות שעוסק ביזמות אקלים. אלא שאחרי הפרסום ב"שקוף", המכון חזר בו מהשיבוץ, יממה בלבד לפני יריית הפתיחה.  מעבר לאירוניה שבשיבוץ חברה מזהמת בשורה אחת עם חברות שכל יעודן הוא מיזמי אקלים, בכיל תכננו בפאנל להכשיר את פרויקט "סדום הירוקה", ולהציג אותו כפרויקט חיובי שהמפעל מקדם. המכתב ששלחו בכיל למכון הישראלי לדמוקרטיה, והגיע לידי "שקוף", חושף את תוכן הדברים המתוכננים: "השתתפותו (של גולדשטיין. י"ג) בפאנל העוסק ביזמות אקלים בשטח עולה בקנה אחד עם מעורבותו באחד מפרויקטי האנרגיה הירוקה הגדולים בארץ אם לא הגדול בהם", כתבו במכתב. "הפרויקט עתיר משאבים וזוכה להתעניינות חיובית מגורמי מקצוע וממשלות ברחבי העולם". אלא שתחקיר "שקוף" חשף כי המתווה הנוכחי של "סדום הירוקה" עלול לפגוע בסביבה באופן בלתי הפיך, וכן עלול לשמש פלטפורמה להפרת הסכמים מול המדינה בשווי מיליארדי שקלים.  למרות מאמצי כיל, המכון ביטל את השתתפות הסמנכ"ל. השינוי התקבל בכעס רב בחברה המזהמת: במכתב שהופנה גם למשרד להגנת הסביבה כתבו למכון כי הסיבה לביטול – חוסר תמיכת המשרד להגנת הסביבה בפרויקט "סדום הירוקה" – "תמוהה": "מתבקש לשאול האם המשרד להגנת הסביבה תומך בכל הפרויקטים של כל החברות המשתתפות בכנס?"  עוד הוסיפו כי "לצערנו, כשהדרה שכזו מגיעה מגוף שכולל את המילה דמוקרטיה בשמו שלו, האכזבה אף גבוהה יותר". בכיל סיימו את המכתב בטענות שהחברה היא המעסיק הגדול בנגב, "ובעצם הסתייגותכם מנציג החברה, למעשה הפכתם את אלפי עובדי החברה ללא לגיטימיים בעיניכם". המכתב מוען בין היתר גם ליושבי הראש של הכנס, פרופ קרנית פלוג ופרופ יוגין קנדל ולמנהלת הכנס, דפנה ניצן. זו האחרונה עבדה במשך כשני עשורים בהתאחדות התעשיינים, שם הכירו היטב את גולדשטיין, שכיהן בעבר בתפקידים שונים בהתאחדות. לפני כשש שנים ניצן הצטרפה למכון הישראלי לדמוקרטיה ובמכון מתגאים שהיא מובילה מטעמם ויחד עם הממשלה את פרויקט ההיערכות למשבר האקלים.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום לפני כשבועיים, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  מהמכון הישראלי לדמוקרטיה נמסר בתגובה: "ההתקפה האישית היא מכוערת ואינה מכבדת את תומכי שקוף. הטענות שעולות בכתבה הן מופרכות מיסודן, ואין ולא הייתה היכרות ארוכת שנים. "מזה כשש שנים דפנה אבירם ניצן משמשת כמנהלת מרכז ממשל וכלכלה במכון, אשר במסגרתו יזמה וקידמה את פרויקט ההיערכות למשבר האקלים, במטרה לגבש חזון למעבר לכלכלה דלת זיהום ומשגשגת עד 2050, תוך שיתוף פעולה רב-מגזרי וחוצה משרדים. הפרויקט, כמו כל תוצרי המכון, מבוסס על מחקר מהימן, עצמאי ומבוסס נתונים. כל ניסיון להציג אחרת את הדברים – הינו הכפשה ותו לא". 
article 89: 
אשמח אם תוכל בבקשה לסכם את המאמר הבא במשפט אחד.
ארגון "פרטיות ישראל" הגיש למפלגת "יש עתיד" דרישה רשמית כי יחדול מאיסוף מידע על בוחרים ללא הסכמתם ואף ימחוק כל מידע שנאסף בדרך זו. את הדרישה העלו בארגון לאחר שחשפנו ב"שקוף" כי המפלגה הציבה למועמדים בקלפיות בתל אביב תנאי לקבלתם לעבודה, לפיו עליהם לשלוח את פרטיהם של 10 מצביעים פוטנציאליים. הם נדרשו לשלוח שמות מלאים, טלפונים, כתובות ותעודות זהות. איסוף כזה אינו חוקי – בשבוע שעבר הרשות להגנת הפרטיות הבהירה למפלגות כי הזנת פרטים של אזרחים ללא הסכמתם, בייחוד אודות תמיכה במפלגה כזו או אחרת, מהווה הפרה של החוק להגנת הפרטיות. ״מפלגות רבות בתקופת הבחירות הנוכחית נוהרות למידע על מצביעים ומבקשות לסמן כמה שיותר בוחרים פוטנציאליים כתומכיהן", אמרה עו״ד נעמה מטרסו קרפל, מנכ״לית "פרטיות ישראל".  "טוב ייעשו המפלגות אם יפעלו לקבלת הסכמה חופשית ומדעת מבעלי המידע, ולא יעודדו פעילים למסור מידע על קרובים. אנחנו קוראים לציבור הרחב להיות ערניים יותר לנושא של איסוף מידע על עמדות פוליטיות, ולא למסור מידע על חברים או קרובים, ללא שאלו הסכימו לכך, תוך שהם מבינים את ההשלכות של מסירת המידע״. במסרון ששלחו נציגי המפלגה לכ-200 מועמדים לעבודה בקלפיות צורף טופס למילוי פרטיהם האישיים של כ-10 אנשים נוספים – ללא חובת אישורם או ידיעתם. בהודעה הובטח כי הפרטים לא יועברו למפלגה אלא לצורך "שיחות המרצה ביום הבחירות". הבקשה חריגה בייחוד משום שלא מדובר בעבודת שטח בקמפיין "יש עתיד" אלא בהשגחה על טוהר הבחירות. הנרשמים פועלים בקלפיות על מנת לוודא שההליך מתבצע כראוי וכי אין הטיה בספירת הקולות. "יש עתיד" מצטרפת למפלגות כמו "ימינה" ו"הליכוד" שנכנסו למירוץ לאיסוף פרטיהם של תומכים ותומכות פוטנציאליים. הנזק הטמון באיסוף כזה כבר נחשף: לפני כשנה דלף לרשת פרטיהם של כ-6.5 מיליון בעלי זכות בחירה – יחד עם כתובתם, מספר הטלפון שלהם, כתובת הדוא"ל ומקום הצבעתם.  יתרה מזאת, המידע שדלף כלל פירוט אודות מצבו האישי והרפואי של אדם המעוניין בהסעה אל הקלפי. נראה שאין מניעה שזה יקרה שוב – גם לקראת הבחירות הקרובות בסיעת "ימינה" מתכננים לאפשר לסמן באפליקציית אלקטור אם אדם צריך הנגשה ואילו בסיעת "הליכוד" פתחו את השערים למידע לכל דורש. כעת גם "יש עתיד" אוספת מידע על אזרחים ללא הסכמתם המפורשת. מהמפלגה נמסר: "יש עתיד נוהגת רק על פי הקבוע בחוק". (איך זה משפיע עליך) יכול להיות שחברה רחוקה שלך רוצה לעבוד בקלפי ותיתן את הפרטים שלך בתמורה. אולי היא אפילו תשאל אותך לפני – אבל לא בטוח שתדעי מה המשמעות. מכאן, מספר הטלפון שלך הכתובת והנטיה הפוליטית יכולים להגיע לידיים זרות ואף להתפרסם ברבים ולשמש גורמים בעלי אינטרסים. (מה עושים כדי שיתוקן) שלחו למפלגות מייל עם בקשה לדעת איזה מידע הן מחזיקות אודותיכם – הן מחויבות לענות על פי "זכות העיון". תוכלו לעשות זאת בקלות באמצעות הטפסים לדוגמה שנמצאים כאן ורשימת כתובות המייל של נציגי המפלגות – בקישור הזה. יחד נוכל לאותת להם שהנושא חשוב לאזרחים ואזרחיות רבים, שמעוניינים לדעת איזה מידע נאסף עליהם. 
article 90: 
אשמח אם תוכל בבקשה לסכם את המאמר הבא במשפט אחד.
רשות השידור במתכונתה הקיימת היא ארגון בלתי ניתן לניהול תקין. לאורך השנים נערמו בה עיוותים ועקמומיות והשתרשו מושגים בוטים של חוסר תקינות, עד שהיתה לארגון שאין עוד דרך לשנותו. אלו הן עובדות שרק היכולת להכיר בקיומן עשויה לספק קצה חוט לתוכניות מרחיקות הלכת לספק למדינת ישראל הדמוקרטית רדיו וטלוויזיה ציבוריים איכותיים ונקיים ללא רבב. איך בכל זאת ניתן לשמור על הארגון הזה, אפילו במצבו הבלתי נסבל הנוכחי? התשובה צריכה להיות: אנשי המקצוע. לפחות בתחום הזה, המקצועי, ידעו שם לשמור על רמה סבירה. סבירה, לא יותר. אלא שכאן מסתיימת לה הדרך. אני קורא באדיקות את פרטי ההתכתשות המשפטית בין אגודת העיתונאים בתל-אביב לבין האנשים שהם הדרג המנהל, נותן הטון, המנווט, ברשות השידור. עוקב - ומתקרב בצעדי ענק לתחושה של "הרמת ידיים". התפתח שם קרב עקוב מדם ממש על "שמם הטוב" של עיתונאים כמו זליג רבינוביץ, יוני בן-מנחם ומשה נסטלבאום. סוללת עורכי-הדין שמייצגים אותם (אגב, כמה זה עולה? ומי המממן?) מציפה את בית-המשפט בהצהרות, כתבי הגנה, כתבי אישום, שאלות, תשובות, בקיצור מיליוני מלים וטונות של נייר. רק מהניירת וממעגל המשתתפים במחזה המביש הזה האזרח עוד עלול להשתכנע שהמדובר באושיות ניהול והנהגה מקצועית. אנשים שבלעדיהם המעט שעוד נשאר יקרוס ויתמוטט. האזרח המבולבל קורא את כתבי זליג, יוני ומשה וחושב לעצמו, אלה הם שומרי הסף שלי בשידור שאני הבעלים שלו - השידור הציבורי. אלה האנשים שמופקדים על החובה לדווח דיווחי אמת. אלה בעלי הסמכות להתייצב מול אנשי המקצוע ולתבוע מהם יושר והגינות. אלה האנשים שכל מרצם מוקדש לעבודה המקצועית בתחומי הרדיו והטלוויזיה. אנשי מקצוע מהמעלה הראשונה שאין שום גורם בעולם שיפר את חלוקת הקשב שלהם (אמנע מהערות על רמת הנאמר שם בניירות. אמנע מנקיטת עמדה על רמת הארגומנטציה של האנשים הללו). אלא אם... אלא אם כל פרטי הפרטים, כל העובדות, כל המסמכים, שאגודת העיתונאים התל-אביבית מניחה בפני בית-המשפט הם שקריים, מעוותים, לא היו ולא נבראו ומפתחים תשתית נוראה ומסוכנת של עוולה. יכול להיות ש"נטפלים" אל האנשים הללו? אם כך הם פני הדברים, נירתם כולנו לעמוד כחומה בצורה כדי להחזיר לזליג, יוני ומשה את היכולת להתמקד בעבודתם המקצועית הכה חשובה. יש שם מישהו שמסוגל לעשות סוף לסאגה הזו? מנשה רז היה עיתונאי בכיר ברשות השידור
article 91: 
אשמח אם תוכל בבקשה לסכם את המאמר הבא במשפט אחד.
זה תקופה ארוכה שהתקשורת הישראלית משתנה. גופים חדשים רבים התווספו לתחום התקשורתי, שהלך והתמסחר. יחד עם ריבוי הגופים – רבו גם האינטרסים. "העין השביעית" מגיש לקוראיו תרשים זה כדי שישמש מפה לארץ הלא־מספיק ידועה עדיין של התקשורת במדינת ישראל. התרשים מאפשר לזהות את הבעלויות הצולבות של בעלי הון על כלי תקשורת בארץ ובעולם, את האינטרסים הצולבים של בעלי הון המחזיקים בגופי תקשורת מחד ובחברות מסחריות מאידך, ואת הריכוזיות השולטת בשוק התקשורת – כמו גם במשק הישראלי כולו. שלל הצורות והקווים שיוצרים את התרשים אינם באים לבקר, או אפילו לפרש, את התקשורת הישראלית, אלא לשמש כלי עזר לכל אחד מצרכניה כדי שיוכל ליצור לעצמו תמונת מצב מושכלת על המתרחש בה, להביט בה בצורה שקופה יותר, אמיתית יותר. להורדת המפה כקובץ PDF / להורדת המפה כקובץ JPG גיליון 65, נובמבר 2006
article 92: 
אשמח אם תוכל בבקשה לסכם את המאמר הבא במשפט אחד.
דובר צה"ל דניאל הגרי קיים הבוקר תדרוך לתקשורת, בו התייחס באופן מפורט ונרחב לפיצוץ הקטלני בבית החולים בעזה שאירע אמש בסביבות השעה 18:00. הדובר הציג במהלך התדרוך, שהתקיים באנגלית וכלל שאלות, פרטים שונים מתוך הבדיקות שבוצעו על ידי צה"ל בקשר לסיבות שהובילו לפיצוץ עתיר הנפגעים. הדובר הקריא בתרגום לאנגלית מתוך תמלול ההקלטה וכן הראה מפה של שיגורים כושלים של החמאס והגיהאד האיסלאמי שאירעו מאז תחילת המלחמה. במהלך התדרוך נשאל דובר צה"ל על ידי נציגי התקשורת הזרה האם יאפשרו כניסת עיתונאים לעזה (בפרט בהקשר של אירוע הפיצוץ בבית החולים) ומסר כי כרגע ישנם, ככל הידוע, מספר עיתונאים ברצועה. עוד אמר כי החמאס סגר את האיזור ואינו מאפשר גישה, אך הציע לתקשורת הזרה להגיע לאיזור ולאסוף ראיות בשטח בקשר לסיבת הפיצוץ. לשאלת "העין השביעית" נמסר כי לא תתאפשר בשלב זה כניסת עיתונאים זרים או ישראלים לרצועה, מהצד הישראלי – גם אם יבקשו לעשות זאת על אחריותם. בסמוך להצהרת הדובר, לתדרוך שמסר ולשאלות שנשאלו, הופצו לכתבים חומרים שונים הנוגעים לאירוע ולבחינתו. כך למשל נשלחו לעיתונאים תמלול הצהרת הדובר, תמלול והקלטת השיחה שיורטה ועסקה בשיגור הכושל שביצע ארגון הטרור הגיהאד האיסלאמי על בית החולים. עוד צורפו סיכום של ניתוח ויזואלי של תחקיר חיל האוויר ותצלום מתוך מערכת זיהוי השיגורים הצה"לית. עם זאת, מסמך התחקיר הצה"לי עצמו או חלקים ממנו, לא נמסרו ולשאלת "העין השביעית" הובהר כי לא יימסר. "כלי תקשורת רבים דיווחו מיד את הטענות חסרות הבסיס של ארגון הטרור חמאס. אלו היו שקרים שהוא הפיץ", מסר הדובר, "ארצה להבהיר: זה בלתי אפשרי לדעת מהר כל כך מה קרה, כפי שחמאס טענו שידעו. זה היה צריך להיות דגל אדום ראשוני בשבילכם". כלי תקשורת רבים אכן מיהרו לדווח על טענות החמאס, ונקלעו למבוכה בעקבות טענות צה"ל. כך למשל ה"ניו יורק טיימס" דיווח בבוקר כי "תקיפה ישראלית של בית חולים הרגה מאות, לטענת הפלסטינים". בצהריים דיווח כי "הישראלים והפלסטינים מאשימים זה את זה בפיצוץ בבית החולים" ובהמשך דיווח על "מאות הרוגים בפיצוץ בבית החולים" וכי "אף אחת מטענות הצדדים לא ניתנת לאימות מיידי בשלב זה". עוד קודם לפיצוץ בבית החולים התגלעה מחלוקת סביב פיצוץ ברחוב סלאח א-דין, אחד מנתיבי הפינוי של תושבים עזתים לדרום הרצועה. בעוד בחמאס האשימו את ישראל בהפצצת שיירה אזרחית וטענו ל-70 הרוגים, גולשים שניתחו את צילום התקרית קבעו כי מדובר בפצצה שהוטמנה בקרקע, ככל הנראה על-ידי חמאס המעוניין למנוע את הפינוי. במקרה זה, העימות התרחש ברשתות החברתיות, שכן התקשורת הישראלית, וככל הנראה גם הגורמים הרשמיים, לא התייחסו לאירוע בהרחבה – או בכלל. 
article 93: 
אשמח אם תוכל בבקשה לסכם את המאמר הבא במשפט אחד.
בשבוע שעבר התפרסם באתר ynet ראיון שערך בוושינגטון הכתב הבכיר אטילה שומפלבי עם אשת העסקים קרלי פיורינה, לשעבר מנכ"ל חברת הענק HP. הראיון פורסם במדור הכלכלה של ynet ונראה כתוכן מערכתי לכל דבר, אך בפועל נעשה בעקבות יוזמה של מחלקת השיווק במרכז ללימודים אקדמיים ותוך שיתוף פעולה עימה. על אף שהראיון עוסק בקריירה ועסקים, מי שהוטס לוושינגטון וביצע אותו אינו כתב חינוך או כלכלה, אלא כתב פוליטי-מדיני; על אף שלאשת העסקים ניסיון נרחב ודעות מגובשות בשלל תחומים, הראיון התמקד בנושא הקריירה ובשאלה כיצד להתקדם בעולם העסקים; וחרף העובדה שכהונתה ב-HP היתה שנויה במחלוקת (הוכרחה להתפטר על-ידי דירקטוריון החברה, כיכבה ברשימות עיתונאיות של "המנכ"לים הגרועים אי-פעם" וכשלה גם בניסיון לפתח קריירה פוליטית), היא מוצגת לגולשי ynet כ"גורו עסקית" בעלת "הישגים עסקיים יוצאי דופן". בגוף הכתבה טמון רמז לטבעו האמיתי של הראיון. באחד המשפטים בפסקה הפותחת נכתב כי הראיון הוענק "ל-ynet בשיתוף המרכז ללימודים אקדמיים". רמז נוסף אפשר למצוא במודעות הענק למכללה שמעטרות את עמוד ynet שבו מופיע הראיון, ומקדמות אף הן את העצות העסקיות שהעניקה פיורינה לתלמידי המכללה. זאת ועוד, בערוץ היוטיוב של המכללה הפרטית מופיעה גרסה ארוכה יותר של הראיון. בעוד שהראיון ב-ynet נפתח בדברי הקדמה וברכה מפי שומפלבי לגולשי האתר, הגרסה שבערוץ המכללה הנפתחת בדברי ברכה שהקליט העיתונאי במיוחד עבור תלמידי המרכז ללימודים אקדמיים. לדברי שמואל רוזנבלום, דובר המרכז ללימודים אקדמיים, מדובר בראיון ראשון מני כמה שמתוכננים במסגרת שיתוף הפעולה עם ynet, שיתוף פעולה שנוצר ביוזמת המכללה. רוזנבלום מסביר כי למכללה יש רצון להעניק לסטודנטים שלה, מעבר למחויבות האקדמית לפי דרישות המל"ג, גם הצצות לעולם העסקים המעשי. במסגרת זו עלה הרעיון לאפשר להם לקבל עצות מעשיות מאנשי עסקים בולטים (אגב, השאלה הראשונה של שומפלבי היא אם לבחור ב"כסף קל" או בלימודים אקדמיים). נראה, אם כן, שלפנינו דוגמה נוספת לאופן שבו אתר ynet תחת העורך הראשי ערן טיפנברון מאפשר לגורמים מסחריים לחדור אל המערכת. מה שנחזה כראיון עיתונאי עם אשת עסקים מתפקד במקביל גם כפרסומת למכללה פרטית. "אנשים נוטים להתחלק לשניים: יש אנשים שרואים מגבלות בכל מצב ויש אנשים שרואים אפשרויות בכל מצב. והאנשים שרואים אפשרויות במצבים, דבר שבא בדרך כלל עם אופטימיות ונמרצות, הם ישיגו יותר", אמרה פיורינה לשומפלבי בתחילת הראיון. "בכל עבודה שאתה מקבל, יהיו אילוצים ומגבלות ויש אנשים שיסתכלו על עבודה מסוימת ויגידו, אני לא יכול לעשות את זה, אף אחד לא נותן לי לעשות את זה, ויש אנשים אחרים אומרים, אבל אני כן אוכל לעשות את זה, ואני יכולה לנסות את זה [...]". גם מערכות חדשות ועיתונאים ניצבים יום-יום בפני אילוצים ומגבלות; מחסור בתקציבים מחד ומחויבויות מקצועיות ואתיות מאידך. יהיו מערכות חדשות ועיתונאים שיסתכלו על האילוצים התקציביים והמגבלות האתיות ויגידו שהם אינם יכולים למכור את שמם הטוב ואת האינטגריטי המקצועי שלהם עבור "שיתוף פעולה מסחרי". לעומת זאת יהיו מערכות חדשות ועיתונאים אופטימיים ונמרצים שינסו בכל זאת למצוא את הדרך לפרוץ את האילוצים ולהגמיש את המגבלות. באתר ynet נמנעו מלהשיב לפניית "העין השביעית" והסתפקו ב"אין תגובה". בין היתר לא ענו באתר לשאלות מי מימן את נסיעתו של הכתב ואת הפקת הראיון, מי קבע מה יהיה נושא הראיון ומי ניסח את השאלות שהופנו לאשת העסקים.
article 94: 
אשמח אם תוכל בבקשה לסכם את המאמר הבא במשפט אחד.
הישגים יפים רשמה לזכותה העיתונות הישראלית בשבועות האחרונים: תחקירו של יואב יצחק על תשלומי הסתר החודשיים שקיבל הנשיא עזר ויצמן זכה לאישור מלא בחקירת המשטרה; הממצאים של צוות התחקירנים של "ידיעות אחרונות", בראשות מוטי גילת, שחשף את קשריהם הבעייתיים של בני הזוג נתניהו עם ספק שירותי התחזוקה אבנר עמדי ואת התלונות על הטרדות מיניות של השר יצחק מרדכי, הובילו את המשטרה להמליץ על העמדת החשודים לדין. אין אלה הישגים של מה בכך: המלאכה העיתונאית מטבעה אינה מסוגלת, ברוב המקרים, לתרגם את גילוייה לשפה של ראיות עמידות בבית-משפט. כך הדבר לא פעם בבירור בדיעבד של תביעות דיבה, וכך, קל וחומר, בתחקירים יזומים. התופעות שחשפו העיתונאים -החוקרים בשלושת המקרים שיקפו, לכאורה, חשד להתנהגות עבריינית שהניעה את המשטרה ללכת בעקבותיהם. ודוק: לא המשטרה גילתה את החשדות אלא עיתונאים, ואלה הישגים מקצועיים ממדרגה ראשונה. ובכל זאת יש קוצים באליות הללו. העיתונאים הנוגעים בדבר לא הסתפקו בעצם חשיפות אלא גילו להיטות-יתר להפוך אותן לתוצאות פוליטיות מהדהדות. יואב יצחק קרא לנשיא ויצמן להתפטר ואף ניבא כי כך יהיה, ואילו מוטי גילת לא הרפה מבני הזוג נתניהו ורתם את עיתונו לניהול מסע תקשורתי נמרץ נגדם. לא זו בלבד, אלא שחקירת המשטרה עצמה החלה בשל נתונים שהעביר לה גילת והתבססה עליהם. גם בפרשת ההטרדות המיניות המיוחסות ליצחק מרדכי לא הסתפק העיתון בעצם חשיפת החשדות: כתבים שלו היו מעורבים במסע שכנוע שנועד להשפיע על נשים שהוטרדו על-ידי מרדכי לתרגם את חוויותיהן הקשות לתלונות רשמיות במשטרה. אחת מתחקירניות העיתון אף ליוותה את אחת המתלוננות לתחנת המשטרה ונכחה במעמד שבו נרשמה תלונתה. זו התנהגות עיתונאית שאינה מובנת מאליה. בצד ההבנה שניתן לגלות ליצר העיתונאי להפוך סקופ להתפתחות מעשית, במיוחד כשהיא גם דרמטית מאוד, ובצד הנטייה האזרחית המקננת אצל כל אדם ישר למצות את הדין עם מי שנתפס כעושה עוול - ישנם גם שיקולים הפוכים: לעיתונות תפקיד מוגדר: לחשוף עובדות, להשקיף על המאורעות, לפרש אותם. אין תפקידה להתערב בפועל בהתרחשויות ולעצב אותן. עיתונות, גם כשהיא דעתנית ומעורבת, אמורה לשמור על ריחוק מסוים ממושאי סיקורה, אחרת היא מועדת להיות מוטה ולאבד את אמינותה. בעבר, רוב העיתונים בארץ היו מפלגתיים; הם לא נהנו ממעמד מקצועי מכובד. בגלל ההטיה הגלומה בעצם קיומם נחשבו העיתונים האלה לבטאונים-מטעם, שניתן אמנם לקרוא בהם את דבר התנועה אבל אין לסמוך על דיווחיהם. זו היתה אחת הסיבות להיעלמותם מנוף התקשורת. לעיתונות מגויסת, גם למטרות נעלות כמו חשיפת שחיתויות של אנשי ציבור, אורבת סכנה דומה כשהיא חוצה את הגבול. תפקידה לחשוף, להציג את ממצאיה ולהשקיף מן הצד על הדרך שבה החברה ורשויותיה המוסמכות מטפלות בהם. גיליון 26, מאי 2000
article 95: 
אשמח אם תוכל בבקשה לסכם את המאמר הבא במשפט אחד.
סכסוך העבודה שהחל לפני כחצי שנה ב"מקור ראשון" לבש אופי יוצא דופן עת רוב בכירי העיתון – עורכים, כתבים ופרילנסרים – התאגדו יחדיו במטרה לתבוע את פירוקו. עילת המאבק היתה אי-תשלום משכורת נובמבר 2007, עיכוב והעברה חלקית של משכורות אחרות, אי-תשלום דמי הבראה לשנת 2008 ואי-העברה של חלקה של הנהלת העיתון בתשלומי קרנות ההשתלמות והפנסיה, זאת אף שכספים נגבו ממשכורות העובדים. נסיונות הידברות עם הנהלת העיתון נכשלו, וכחמישים מהעובדים שהתאגדו, ובהם גם העורכים הראשיים אמנון לורד ואורי אליצור, תבעו מבית-המשפט המחוזי בתל-אביב שיכריז על פירוק העיתון בשל חובותיו לעובדים. בבקשת הפירוק נכתב: "עובדי העיתון אשר הסכימו לקיצוץ בשכרם [...] איבדו כל אמון בעיתון וביכולתו לשלם את חובותיו כלפיהם [...] לאור חשיבותו הציבורית של העיתון, נאמנותם ומסירותם, הבליגו העובדים במשך שנה על סדרת הלנות שכר, ההתעמרויות והפרות החוק לכאורה ביחסם של הבעלים אליהם. אולם כעת, על רקע אי-תשלום משכורת בפעם השנייה בטווח של שנה אחת [...] הגיעו העובדים למסקנה כי בעליו הנוכחיים של העיתון אינם יכולים לעמוד עוד בפרעון חובותיו [...] לפיכך יטענו המבקשים כי יש להורות על פירוק החברה". כשנודע לבן-צבי על ההתארגנות של בכירי העיתון, הוא נכנס למשרדו של אליצור והודיע לו על כוונתו לפטר אותו. בסופו של דבר הוחזר אליצור לעבודתו והנהלת העיתון הגיעה לפשרה עם העובדים, שיוצגו על-ידי עו"ד אפרת דויטש. במסגרת הפשרה התחייבה ההנהלה להחזיר את חובותיה לעובדים בפריסת תשלומים, וכמו כן לא לעכב תשלומים בעתיד. בחודשים שעברו מאז הושגה הפשרה נראה כי ההסכם מתקיים, אולם פרילנסרים שאינם כלולים בו מדווחים עדיין על אי-תשלומים או עיכובם. נחום פצניק, ממקימי כתב-העת לשירה "משיב הרוח", היה כתב לענייני אקולוגיה ב"מקור ראשון". כיום הוא כותב ב-ynet ומעביר סדנאות צחוק. "פרילנס הוא תמיד הדיוטא התחתונה. אנחנו העובדים הזרים של העיתונות. עזבתי כי לא שילמו לי כסף. הכי פשוט. זה לא גמ"ח, נכון? עדיין חייבים לי כסף. הם ציפו כמובן שאמשיך לכתוב ללא תשלום, והיו כאלה שהמשיכו ולא קיבלו תשלום, אבל אני לא הסכמתי". * * * * * משקיעים חדשים השתלטו על העיתון "מקור ראשון", העורך הראשי הוחלף, המצב הכלכלי מדורדר, סכסוך עובדים זה עתה נפתר, הרפתקת אינטרנט חדשה בפתח, והמאבק על דמותו של העיתון מתלהט: האם זהות המשקיעים וההעדפות השיווקיות יובילו להקצנה וסגירות? לכתבה המלאה>>
article 96: 
אשמח אם תוכל בבקשה לסכם את המאמר הבא במשפט אחד.
הפצצה המתקתקת שנקראת "דיג מכמורת" לא מדאיגה את הממשלה. לפני ארבעה חודשים אמרו במשרד החקלאות שיקדמו במהירות מהלך כדי להתקין בכל ספינה כזאת מכשירי איכון, כדי לדעת את מיקומה בכל רגע נתון. מה השתנה מאז? לא הרבה למרבה הצער. מהו דייג מכמורת? מדובר בשיטה שבה ספינה גוררת רשת על גבי קרקעית הים ולוכדת את בעלי החיים הנקרים בדרכה. כיום אין דרך לדעת היכן ספינות המכמורת דגות, בהיעדר מכשירי איכון המאותתים על מיקומן. כך, לא ניתן לדעת אם הן דגות באזורים אסורים לדיג, נכנסות לשטחי אש צבאיים, וגרוע מכל – אם הן נמצאות סמוך מדי לתשתית הגז.  החברה להגנת הטבע ומשרד האנרגיה מגדירים את הנזקים שיכולים להתרחש במקרה שבו ספינת מכמורת תפגע בקווי תשתית הגז כ"חמורים ביותר". לפי המשרד, 19 ספינות המכמורת חולפות על פני קווי תשתית אלו יותר מ-150 פעמים בשנה. בתגובה לכתבה הקודמת שפרסמנו בנושא טענו במשרד החקלאות כי הם מצפים שתוך "מספר חודשים תהיה טיוטה (לקידום איכון ספינות)", וכי "סוכם על הנעת מהלך תיקון הפקודה והתקנות בהיבט איכון הספינות, כבר בשבועות הקרובים". ארבעה חודשים אחרי, במשרד החקלאות אומרים: "אנו מכינים טיוטת תקנות שנרצה להגיש למושב החורף של הכנסת (כלומר אחרי החגים)", וכי העבירו "טיוטת תקנות בנושא גרירת רשתות מכמורת בקרבת תשתיות גז ונפט לעיון משרד האנרגיה". אם אכן טיוטת התקנות תוגש אחרי החגים, יהיה מדובר בכשנה וחצי אחרי הצעת החוק הראשונית שהגיש ח"כ מיקי לוי בנושא. ההצעה, שנפלה אז, נועדה להסדיר את הנושא בשני אפיקים עיקריים: איסור דיג מכמורת על קווי גז מצד אחד, וחיוב ספינות הדיג בהטמעה של אמצעי איכון לווייניים מצד שני. בשיטת דיג המכמורת, הספינה גוררת רשת על גבי קרקעית הים ולוכדת את בעלי החיים הנקרים בדרכה. לוחיות מתכת שומרות על הרשת פתוחה במהלך הגרירה, וכבלי הקרקעית שמחוברים לרשת נגררים בקרקעית הים וחורצים את החול כמו מחרשה בשדה. לפי מחקר שפורסם במגזין Nature, שיטת דיג המכמורת גורמת לפליטות פחמן דו-חמצני בסדר גודל דומה לזה של כל מגזר התעופה העולמי. מעבר לאסון הפוטנציאלי שדיג המכמורת יכול להמית על אזרחי ישראל אם יפגע בתשתיות הגז, שיטה זו גובה מאיתנו מחיר כבד כבר היום: לפי מחקר שפורסם במגזין Nature בפברואר האחרון, חרישת קרקעית הים בשיטת דיג המכמורת מגבירה את הפליטות ממשקעים ימיים, שמהווים את המאגר הגדול ביותר בעולם של פחמן דו-חמצני. המחקר קובע ששיטת דיג זו גורמת לפליטות פחמן דו-חמצני בסדר גודל דומה לזה של כל מגזר התעופה העולמי. לפי החברה להגנת הטבע, דיג המכמורת מצוי למעשה בקונפליקט עם כל השימושים האחרים בים, לרבות שיטות דיג אחרות, תשתיות ימיות ושמורות טבע. בארגון הסביבה מצביעים גם על תרומתה הזניחה למשק ומעריכים כי 80% משלל המכמורת הוא "שלל לוואי" של דגיגים צעירים, מינים לא מסחריים ומינים מוגנים – המושלכים מתים בחזרה לים. לצד תרומתה הזניחה למשק, פגיעתה של שיטת הדיג בהתחדשות הדגה ובשאר הדייגים בישראל אדירה. לפי הערכה של חברת הייעוץ TASC, הנזק המשקי מדיג המכמורת מגיע לכ-860 מיליון שקלים (על פני 20 שנה). אם לא די בכך, ספינות דיג המכמורת זוכות להטבה משמעותית מרשות המיסים – החזר מקסימלי (69%) על הסולר המשמש להנעת הספינות. הטבה זו ניתנה לספינות המכמורת בשנת 2005 על ידי שר האוצר בזמנו – בנימין נתניהו. דוח הבנק העולמי מציין לרעה את הסובסידיה על הדלק לספינות הדיג (בישראל – 69% החזר על הסולר). הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. דוח הבנק העולמי מציין לרעה את הסובסידיה על הדלק לספינות הדיג, המאפשרת את המשך דיג בתנאים לא כלכליים. הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. במצב של דילול בכמות הדגים, הסובסידיה מאפשרת לספינות לשוט למשך זמן ממושך יותר, ובכך למנוע את התחדשות הדגה. בשורה התחתונה: הממשלה לוקחת את הכסף שלנו כדי לממן את הפגיעה בים ואת החרפת משבר האקלים, שמסכן את העתיד של כולנו. הצעת החוק של ח"כ לוי מלפני כשנה וחצי נפלה לאחר התנגדות של משרד החקלאות, שטען כי נדרשת עוד עבודת מטה בנושא. בדיון על הצעת החוק של ח"כ לוי טען המשרד כי "אין אנו רואים מקום לאישור הצעת חוק פרטית בעוד הממשלה מבצעת את המהלך בדרך המלך, ותוך שימת דגש לכלל המשתנים בהיבטים הראויים", אמרו במשרד והדגישו כי "יש לסיים את עבודת המטה הפנים-משרדית והבין-משרדית, הבוחנת את כלל ההיבטים הקשורים בקידום מהלך זה". עבודת מטה רצינית ומעמיקה היא עניין חשוב, אך האם הגיוני שתיקח כשנה וחצי? כאמור גם כעת המשרד טוען שעדיין עובדים על טיוטת התקנות, וכל שנשאר לקוות הוא שאחת מ-19 ספינות המכמורת שחולפות על פני קווי תשתית אלו למעלה מ-150 פעמים בשנה לא תפגע באחד מהם, ותגרום לאסון הימי הבא. הכתובת כבר על הקיר. 
article 97: 
אשמח אם תוכל בבקשה לסכם את המאמר הבא במשפט אחד.
קשה למצוא אנשים בישראל שלא נתקלו בשם "הרבלייף". החברה, שעוסקת בפיתוח ושיווק של תוספי תזונה, פועלת בישראל זה שנים ארוכות באמצעות רשת מסועפת של סוכני שטח במה שמכונה "שיווק רב-שכבתי" או "שיווק רשתי". במסגרת הרשת, סוכנים מגייסים סוכנים שמגייסים סוכנים, וכל שכבה שכזו זוכה לתמלוגים מהמכירות של השכבה שמתחתיה. ישראל אינה המדינה היחידה שהחברה פועלת בה. למעשה הרבלייף פועלת ב-81 מדינות שבהן נמכרים מוצרי החברה על-ידי לא פחות מ-2 מיליון סוכני שטח. ב-ynet החליטו שהפופולריות של הרבלייף מצדיקה כתבה מיוחדת. כל-כך מיוחדת הכתבה שהאתר שלח כתב למטה החברה בלוס-אנגלס (החברה אינה אמריקאית, אלא רשומה באיי קיימן), כדי להתרשם מתהליך הייצור המשוכלל של מוצרי החברה. מרשים. מה שפחות מרשים הוא כל השאר. כתב ynet, גיל נוה, כותב בכתבתו: "בתחילת השנה הצטרפתי לקבוצת עיתונאים ישראלים כאורח החברה במטה שלה בלוס-אנגלס, במרכזים השונים של החברה ברחבי העיר ובמרכז הפיתוח והמפעל הראשי בקליפורניה". משמעות מלות הקוד "אורח החברה" היא אחת: לא ynet ולא הכתב שילמו עבור התענוג – הוא מומן בחלקו או במלואו על-ידי החברה המארחת. בסדר, לא קרה כלום. אמנם פרקטיקה זו אינה פסגת האתיקה העיתונאית הרצויה, אבל היא מקובלת זה שנים, לא רק ב-ynet, אלא גם בגופי תקשורת אחרים (גם כותב שורות אלו היה "אורח" של חברות מסחריות במהלך הקריירה שלו). הבעיה מתחילה כאשר הכתב מרגיש מחויבות לגוף ששילם אלפי דולרים כדי להטיסו לצד השני של העולם, ואין דוגמה טובה יותר לבעייתיות הזו מכתבתו של נוה. נוה מאוד מתרשם ממה שהוא שומע בהרבלייף: על "השליטה המוחלטת על כל השלבים האפשריים של המוצר", על הדאגה לאיכות הסביבה בעת הפקתו, על הבקרה הטכנולוגית המתמדת ועוד. נוה מציין כי "פרסומים על מקרים שבהם חלו אנשים שנטלו תוספי תזונה, חלקם של הרבלייף, פגעו בתדמית החברה, למרות העובדה שרשויות הבריאות ובתי-המשפט בישראל קבעו שאין כל קשר בין הדברים", אבל משום מה, על אף שהוא מפרסם את הטקסט שלו באתר אינטרנט, הוא אינו מספק קישורים המפנים לטענות אלו. אל דאגה, הוא לא היה צריך להפנות למתחרים כמו "דה-מרקר" או "מעריב", שדיווחו על תביעתה של אשה שטענה "כי כתוצאה משימוש במוצרי החברה לקתה במחלת כבד כרונית עם סיכון מוגבר להרס מוחלט של הכבד בעתיד, וצורך בהשתלת כבד". לא, אין בכך צורך כיוון שדיווח זה הופיע גם ב-ynet. ארבע שנים קודם לדיווח זה, בשנת 2005, דיווח האתר כי הופסק שיווק תוסף של החברה בחשד לפגיעה בכבד, ושנתיים אחר-כך דיווח האתר כי "במחקר שנערך בארץ נמצא קשר סיבתי בין מוצרי הרבלייף לבעיות בכבד". משום מה אין כל קישור לידיעות המבהילות האלו בכתבה המפרגנת של נוה. למעשה, לא צריך להרחיק מעבר ל"ויקיפדיה" בשפה האנגלית כדי לקרוא בה את המשפט הבא: "עד לשנת 2011 בתי-חולים בישראל, ספרד, שווייץ, איסלנד, ארגנטינה וארצות-הברית דיווחו על נזק לכבד שנגרם למספר חולים אשר חלקם השתמשו במוצרי הרבלייף". מילא. ייתכן שהארכיון ב-ynet לא עובד, "ויקיפדיה" בדיוק נפלה או שנוה החרוץ ערך תחקיר עומק שבמסגרתו הגיע למסקנה שכל הטענות, המחקרים והאשמות שהופנו כלפי הרבלייף ופורסמו בכמה מדינות התגלו כשגויות. אני שמח בשמחת הרבלייף וגם בשמחתו של נוה. מה שפחות ברור הוא מדוע נוה לא הריץ את השם "הרבלייף" בגוגל וגילה שבדצמבר 2011, רק לפני חמישה חודשים, קבע בית-משפט בבלגיה שטענתו של ארגון צרכנים במדינה, שלפיה הרבלייף מפעילה תרמית פירמידה, היא טענה נכונה. אגב, לצד התביעה הבלגית הוגשו נגד הרבלייף תביעות גם בקנדה ובארה"ב. יש להדגיש, אינני טוען שהרבלייף היא חברה שעוסקת בתרמית או שתוספי המזון שלה גורמים לפגיעה קשה בכבד. הדבר היחיד שאני טוען הוא שטענות כאלו הושמעו, כמה מהן נמצאו כנכונות על-ידי בתי-משפט, ובכל מקרה הן רלבנטיות כאשר עיתונאי ניגש לסקר את פועלה של החברה. עבודתו של נוה מזכירה יותר עבודה של איש יחסי-ציבור מאשר עבודה של עיתונאי, והכתבה ראויה לכיתוב "כתבה פרסומית" ולא לכיתוב "עבודה עיתונאית". עיתונאות היא עבודה שבמסגרתה העיתונאי מציג בפני הקורא מה שיותר מידע באשר לנושא שעליו הוא כותב. הכתבה על אודות הרבלייף ב-ynet עושה בדיוק ההפך – היא מסתירה חלק חשוב מהמידע, שכל קורא היה שמח להיחשף אליו ולשפוט אותו בעצמו. זו לא עיתונאות – זו אנטי-עיתונאות.
article 98: 
אשמח אם תוכל בבקשה לסכם את המאמר הבא במשפט אחד.
חברת תכלת, שבבעלות משפחתו של שלמה בן-צבי, הודיעה היום (ראשון) כי איננה מוכנה להמשיך ולממן את שכר עובדי החברות שהוציאו לאור את "מעריב" ו"מקור ראשון" ואשר נמצאות כעת בהקפאת הליכים. על דבר ההודעה דיווח נאמן החברות, רו"ח חן ברדיצב, לבית-המשפט המחוזי בירושלים. לפי הודעתו של ברדיצב, שהוגשה באמצעות עורכי-הדין שלום גולדבלט וליהיא יבלונקה, עם הקפאת ההליכים הזרימה חברת תכלת 2 מיליון שקל לקופת הנאמנות כפי שהתחייבה לעשות, ובשבוע שעבר העבירה 300 אלף שקל נוספים. עם זאת, החברה הודיעה כעת כי תחדל לממן את קופת הנאמנות ולא תזרים עוד כספים. "משמעות האמור הוא שבנסיבות העניין, אם לא יושלם אחד מהליכי המכר עוד בטרם חודש זה", כותב הנאמן לבית-המשפט, "לא ניתן יהיה לשלם את שכר העובדים מקופת הנאמנות". על אף שבית-המשפט אישר את מכירת "מקור ראשון" ואתר nrg לשלדון אדלסון ואת "מעריב" לאלי עזור, שתי העסקאות טרם יצאו אל הפועל שכן הן טעונות את אישורה של הרשות להגבלים עסקיים. לפי רו"ח ברדיצב, לאחרונה התקיימה פגישה בהשתתפות נציגי חברת ישראל היום בע"מ ונציגי הממונה על ההגבלים העסקיים, אולם "מהישיבה הובן כי יקשה על הממונה ליתן את תשובתו באשר לאישור המכר של פעילות העיתון מקור ראשון למשיבה 1 [ישראל היום בע"מ] בלוח זמנים קצר". כדי להחיש במשהו את ההליך, הודיע הנאמן לבית-המשפט כי ינסה להפריד את עסקת מכירת "מקור ראשון" מעסקת מכירת אתר nrg. הפרדה כזו, הוא מעריך, תוכל להביא לאישור עסקה אחת מתוך השתיים (ככל הנראה הכוונה לאתר nrg), וכך יוזרם לפחות חלק מהכסף לקופת הנאמנות. 9712-03-14
article 99: 
אשמח אם תוכל בבקשה לסכם את המאמר הבא במשפט אחד.
בעיצומה של פרשת מעטפות הכסף של ראש הממשלה אהוד אולמרט ערכתי ראיון עם מנכ"ל משרדו, רענן דינור, עבור העיתון היהודי-ערבי "דו-עט", היוצא לאור מטעם הפורום להסכמה אזרחית. השאלה הפותחת היתה: מדוע ראשי הממשלה מסרבים להעניק ראיונות לעיתונים הערביים הפלסטיניים בישראל. התשובה שנתן המנכ"ל: "לגבי ממשלת שרון אינני יכול להגיב, אבל לגבי אולמרט, אם תמציא לי את הפניות של העיתונים הערביים שלא נענו, אני מוכן לבדוק את הנושא עם הדוברות שלנו. לגבי שאלתך מדוע במשרד ראש הממשלה אין מחלקת דוברות בשפה הערבית, כמו העברית והאנגלית, אני מפנה אותך ללשכת העיתונות הממשלתית, שם יש לנו מחלקה ערבית. אנו מאוד מקפידים שפניות של אזרחים ייענו על-ידינו, לכן צריך לברר מדוע יש נתק בין דוברות משרד ראש הממשלה ובין העיתונות הערבית בישראל. נקודה שנייה, אני מוכן לשוחח עם ראש הממשלה ולבדוק את האופציה לערוך מפגש בין העיתונאים הערבים בישראל ובין מר אולמרט". סוף ציטוט. אני מוצא לנכון להזכיר לעצמי ולקהל הקוראים שפירסמתי שני מאמרי דעה ב"עין השביעית", שעסקו בנתק שבין קברניטי המדינה ובין העיתונים הערביים בישראל; האחרון פורסם תחת הכותרת "ממשלת ישראל עדיין מחרימה" (6.4.08).  לפני שבועיים נוכחתי שהמנכ"ל עמד במלתו; הוא אירגן מפגש של עיתונאים ערבים עם ראש הממשלה, והראיונות פורסמו ב-11 ביולי בשלושה עיתונים: "פנורמה", "כל אל-ערב" ו"א-סינארה". עם זאת, מותר לתהות בקול רם לפשר הסלקציה בבחירת העיתונים המראיינים: מדוע דווקא הם? העיתון שאני מייצג ("מע אל-חדת") ועיתונים אחרים לא זומנו למפגש, שניתן להגדירו היסטורי. יוצא מכך שמצד אחד, מפגש אמנם התקיים, אך מצד שני, משרד ראש הממשלה החרים עיתונאים ערבים שהיו מעוניינים לראיין את ראש הממשלה. סוגיית הראיונות עם ראש הממשלה מחווירה ומתגמדת לעומת התנהלות לשכת הפרסום הממשלתית (לפ"מ). מתוקף תפקידי כמנכ"ל עיתון ערבי-ישראלי פניתי בכתב פעמיים ללפ"מ וביקשתי לארגן פגישה עם מנכ"ל הלשכה, או מי מטעמו, כדי להציג את השאלה הקרדינלית: מדוע הלשכה הממשלתית מחרימה את העיתון שאני מייצג ואינה מוסרת לו מודעות לפרסום. המכתב הראשון לא נענה. גם מהמכתב השני התעלמו. מישהו בלשכה שכח, מן הסתם, כי המשכורת שהוא מקבל משולמת לו מהמסים שאני ואזרחי המדינה משלמים. אבל בישראל כמו בישראל: אם אתה לא מקושר ומרושת, איש לא יעניק לך את התשובה. לכן במקרים מהסוג הזה, אתה חייב להיאחז בעקשנות. לאחר כמה נסיונות הצלחתי לארגן פגישה עם סמנכ"ל הלפ"מ אלי גוטליב, במשרדו שבמגדל שלום בתל-אביב. הפגישה ארכה לכל היותר חמש דקות. האיש דיבר ביהירות והודיע, בסגנון נחרץ, כי לשכת הפרסום הממשלתית מספקת מודעות בתשלום לשלושה עיתונים: "פנורמה", "כל אל-ערב" ו"א-סינארה", ואין כוונה כלשהי לשנות את דפוס ההתקשרות הזה. למען הסר ספק: אינני מוחה על ששלושת העיתונים האלה מתכבדים בעוגת הפרסום. אני שואל: אם מגיע להם, מדוע האחרים מוחרמים? הרי העיתונים הישראליים בערבית מתפרנסים משטחי פרסום. לחברה מסחרית רגילה מותר לפרסם בעיתונים כאוות נפשה, אבל מבחינת התקינות הציבורית, ללשכת הפרסום הממשלתית אין הפריבילגיה הזאת. בחזרה למנכ"ל דינור: במהלך הראיון הדגיש כי משרדו דואג באופן אישי להשיב לפניות האזרחים. אני רוצה להאמין שדבריו נכונים ומקווה שמישהו בלשכתו יקרא את הרשימה הזאת וייאות להשיב לשאלות שהועלו. זוהיר אנדראוס הוא מנכ"ל העיתון "מע אל-חדת"
politeness level: 7
article 0: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
רוב הכותרות במדורי הספורט ממוחזרות, עייפות ולא מעניינות. אבל זו שבשער מדור הספורט של "ידיעות אחרונות" ביום ראשון (8.3.09) הצליחה לעצבן: "הבטן הרכה". הכותרת ביטאה אכזבה ממפגש הטניס בין ישראל לשבדיה, שהסתיים בשבת בתוצאה (הזמנית) 1:2 לשבדים, אבל כוונה בעצם לממדי גופו של הטניסאי אמיר חדד, ובעצם הפילה עליו את התיק להפסד במשחק הזוגות. מילא שהטור הסאטירי באותו יום ובאותו עיתון התעלל בחדד בשלל ויצים, שכוונו לכרסו ("חדד סירב להגיב למקורביו: הוא שומר הכל בבטן"), אבל יש הבדל בין ירידה סאטירית ובין כותרת מערכתית בשער, מתחת לתצלומו של מושא הלעג. חדד בשלהי הקריירה שלו, הוא אכן בעל משקל עודף, והוא הוזעק להתמודדות בגלל פציעתו של טניסאי אחר. במשחק הזוגות מול השבדים הוא היה דווקא לא רע, אפילו טוב יותר מבן זוגו אנדי רם, בעל ההופעה החטובה, אבל ב"ידיעות" חיפשו את הדרך הקלה לבטא את ההפסד ונטפלו לחדד. לעג לממדי גוף מתאים לצהוב שבצהובונים. מחר ילעגו "גמד" לחלוץ שלא הגיע לכדור גובה, ועל מנצח באולימפיאדת נכים יכתבו "צלע כל הדרך לניצחון". יש ספורטאים שהיו מקבלים את הכותרת הלא מוצלחת בשוויון נפש, אבל חדד בחר להיעלב. במהלך יום ראשון הוא דאג להבהיר לאנשי "ידיעות אחרונות" כמה הוא כועס ופגוע, וכמוהו עשו גם מקורביו ואנשי איגוד הטניס. ב"ידיעות אחרונות" לא מתרגשים יותר מדי מתלונות או מאיומי תביעות, אבל במקרה הזה מדובר בענף הקרוב ללבם של עורכי מדור הספורט, שמקדישים מדי פעם שטחי סיקור נרחבים לטניס. ב"ידיעות אחרונות" לא רצו לפתוח חזית מול אנשי הטניס, ולכן סיכמו איתם לסגור את הסיפור בראיון מפרגן עם חדד, שפורסם למחרת. בפתיחה לראיון ציין הכתב נדב צנציפר כי חדד לא היה אשם בהפסד: "במשחק הזה ראינו שהכישרון בידיים של חדד לא נעלם, ואף בא לידי ביטוי אפילו יותר מרם". אם כך, מדוע כיוונו את חץ "הבטן הרכה" לכיוונו של חדד? גם הכותרת בספורט "הארץ" באותו יום כוונה לממדיו של חדד, אבל באירוניה דקה: "גדול עלינו". איכשהו עובר. גם הטור של העורך, שלומי ברזל, עסק בעניין, עם הכותרת "אכלנו אותה". אגב, מעניין שלמחרת, אחרי שישראל ביצעה מהפך וניצחה בהתמודדות, התהפכה אווירת הנכאים בספורט "הארץ" לאופוריה. השער ביום שני היה שמח עם כותרת מתקתקה: "הקהל מוזמן בהמוניו" (להתמודדות בשלב הבא מול רוסיה, בקיץ). למה פתאום צריך לרוץ לראות את הנבחרת אם יום קודם קבעו על השער שהמעמד גדול עלינו? דוקו-אקטיביזם. מדור חדש בספורט "ידיעות אחרונות", "יחס חם", מוקדש ליחסי-ציבור להימורי הווינר. הדחיפה המערכתית בעיתון הגדול במדינה שווה רווחים יפים למועצת ההימורים. מצד שני, ב"ידיעות אחרונות" מרבים לכתוב על הקצאות כספים לא הגיוניות ומעוותות של הטוטו לענפים אזוטריים. עכשיו נוצר מעגל קסמים פרדוקסלי: "ידיעות אחרונות" יקדם את רווחי הווינר, הווינר יעביר מיליוני שקלים לאיגודי הדמקה והדומינו, ו"ידיעות אחרונות" יתקפו את המהלך בזעם. דרך מעניינת ליצור חדשות.  יש זליגה, ועוד איך. מייל מצופה: "זו השנה השלישית שערוץ הספורט מחזיק בזכויות השידור למשחקי גביע המדינה בכדורגל. בשנתיים האחרונות נהג הערוץ (בהנחיית המועצה לשידורי כבלים ולוויין) לשדר מדי שלב משחק אחד בערוץ 5, עוד אחד בחמש פלוס, ואת היתר בערוץ הלייב בתשלום. משום מה, השנה הערוץ לא נהג כבעבר ולא שידר שום משחק בחמש פלוס. בערוץ 5 הוא שידר מהשלב הקודם רק את הפועל לוד – הפועל פתח-תקווה, אבל בחמש פלוס – נאדה. בשלב שמינית הגמר שהתקיים השבוע לא שודר אף משחק במסגרת חבילת הבסיס בכבלים. אז שאבי בר לא יספר בטלוויזיה שאין זליגת תכנים".  שקט, מצלמים. ביום שני פירסם "ידיעות אחרונות" צילום של המאמן ערן קוליק חותם בבני-סכנין, בתום "פגישה חשאית". כמה חשאית יכולה להיות הפגישה אחרי שכל האתרים דיווחו על החתימה הצפויה במהלך הערב הקודם? יכול להיות שב"ידיעות אחרונות" רצו פשוט להדגיש שלהם יש צילום של הפגישה ולאחרים אין? מי שהסתקרן לדעת מנין ל"ידיעות אחרונות" המידע על מיקום הפגישה החשאית, קיבל תשובה גם בלי להיות גשש בלש. בכיתוב לצילום הוזכר סוכן השחקנים, ירון גלעדי. לעומת זאת, לא נכתב מי בצילום הוא יו"ר בני-סכנין ומי הוא חבר הנהלה אחר. ב"ידיעות אחרונות" מעריכים יותר סוכן ידידותי לתקשורת מאשר יו"ר קבוצה שהחליט על החתמת המאמן.  סטנדרטים כפולים. ליורם ארבל: באמצע שידור הדרבי התל-אביבי קידמת את התוכנית הבאה בערוץ 10. סיפרת שבר רפאלי תופיע עוד מעט אצל ליאור שליין והפצרת, "אל תחמיצו!". סתם, תהיתי לעצמי, אם אתה בעצמך היית צופה בתוכנית כזו.  
article 1: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
"לאחר שנוה נבחר לראשות הלשכה, ידעה כרייף כי יש ביכולתו לקדם את בחירתה לשיפוט מחד גיסא, וכי הוא מעוניין בקשר אינטימי עימה מאידך גיסא. לפיכך, היא עודדה, טיפחה והידקה את הקשר האינטימי-פלרטטני עימו, והשניים אף קיימו מפגש אינטימי נוסף בביתה, בעיצומו של הליך מינויה לשיפוט. כפי שעולה באופן ברור ממכלול ההתכתבויות בין השניים, בד בבד עם טיפוח הקשר האינטימי ביניהם כאמור, ביקשה כרייף מנוה, במספר רב של הזדמנויות, לפעול ולהתערב בעניינה ולקדם את בחירתה לשיפוט, באופן אשר כרך את הדברים זה בזה". אלו הן חלק מהטענות בכתב האישום, בכפוף לשימוע, שהגיש אתמול פרקליט המדינה, שי ניצן, כנגד נוה. עוד נכתב: "בד בבד עם קיום הקשר האינטימי, נוה חשוד שניצל את מעמדו כראש הלשכה ופעל בעניינה של כרייף באופן מהותי במספר רב של הזדמנויות מול חברי הוועדה לבחירת שופטים וגורמים רלוונטיים אחרים, כשהוא מצוי בניגוד עניינים חריף נוכח הקשר ביניהם, שהלך והתעצם במהלך הליך המינוי, ובלי שדיווח על כך לאיש מהגורמים מולם פעל".  בית המשפט הוא זה שיאלץ בסוף להכריע האם נוה וכרייף אשמים או לא, אך רצינו לנצל את ההזדמנות כדי לבחון שוב החלטת בג"ץ בעניין ניגוד עניינים בוועדה למינוי שופטים. ההחלטה, שהתקבלה בעקבות עתירה שהגיש עו"ד אבי שינדלר לבג"ץ, קבעה כי נוה יוכל להמשיך למנות ולקדם שופטים, בזמן שעו"ד במשרדו הפרטי מופיעים מולם בבית המשפט. עו"ד שינדלר טען כי על נוה לערוך הסדר ניגוד עניינים, ולהכניס לתוכו כל שופט או רשם שהוא או עו"ד ממשרדו מופיע בפניו. בג"ץ החליט לדחות את העתירה, בטענה כי לא מתקיים ניגוד ענייניים.  בג"ץ נשען בעמדתו על כמה טענות. בין היתר טען כי שכשדנו בנושא בכנסת (סעיף 53 א לחוק לשכת עו"ד) ידעו שכבר יש חברים בוועדה שמשרדם מופיע מול שופטים שהם ממנים. בג"ץ גם העלה את החשש שעו"ד לא ירצו להיות חברים בוועדות לבחירת שופטים אם משרדם הפרטי יוגבל. בנוסף על אלה, הציג בג"ץ מספר טיעונים הזוכים היום להסתכלות קצת אחרת, נוכח כתב האישום: "מדובר בהחלטה בעייתית מאד, אם לנקוט בלשון עדינה," טוען עו"ד אילן יונש, היועץ המשפטי של "שקוף". "יש לזכור שהמשפט כולו אינו תופעת טבע, אלא מערכת כללים מעשה ידי אדם. אותה מערכת הכללים המכונה ״המשפט״, לפחות ברובה, לא הייתה נדרשת לו היה ניתן לסמוך, תמיד, על טוב ליבו, יושרתו ורצונו הטוב של האדם. המציאות היא אחרת – המשפט נדרש כל אימת שלא ניתן לסמוך על הדברים שיסתדרו מעצמם. הנימוק (בבג״ץ) שעד היום איש לא טען טענה או שעד היום המנגנון עבד כיאות – לאו טיעון הוא. כל פרצה לכשעצמה אינה מסוגלת להזיק, עד שיגיע הגנב שישתמש בה: והנה הוא בא, לפחות על-פי כתב האישום. תפקידו של המשפט הוא לאטום את הפרצות ולהקדים תרופה למכה. המערכת נכשלה בכך כישלון חרוץ במקרה זה". להחלטה המלאה. 
article 2: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
בגליון "העין השביעית" האחרון שיצא בדפוס, בינואר 2008, דיווח איתי רום על עתירה של אתר חדשות הגולשים "סקופ" לבג"ץ בדרישה כי לשכת העיתונות הממשלתית (לע"מ) תשנה את הקריטריונים להענקת תעודות לעיתונאים העובדים באתרי אינטרנט. "סקופ" טען כי הקריטריון הקבוע בכללי לע"מ, שלפיו רק אתר שיכול להציג ממוצע של למעלה מ-20 אלף כניסות ייחודיות ביום ייחשב אמצעי תקשורת, מפלה לרעה את אתרי האינטרנט לעומת עיתוני הדפוס. חמש שנים וחצי מאוחר יותר, נראה כי העתירה על סף סיום. החודש פירסמה לע"מ את הכללים החדשים והמעודכנים. בשונה מהכללים הקודמים, אתרי אינטרנט יחויבו מעתה להציג ראיות ל-10,000 כניסות ייחודיות בממוצע ליום. זאת ועוד: בזכות העתירה שונה הכלל שחייב עיתונאי לעסוק במקצוע ב"משרה מלאה". בכללים החדשים די בכך ש"עיקר עיסוקו" של אדם בעיתונות כדי שייחשב על-ידי הלשכה לעיתונאי. השינוי בכללים לא אירע ללא מאבק. עו"ד הדס פריזמנט, שייצגה את "סקופ" לצד עו"ד עמיחי ויינברגר ממשרד ויינברגר-ברטנטל ושות, נזכרת בשיחה עם "העין השביעית" כי בתגובתה הראשונה, טענה לע"מ כי הכללים תקינים ואין מקום לשנותם. רק אחרי שהצדדים הגיעו לדיון בבית-המשפט העליון, שם המליץ בית-המשפט ללע"מ לשקול את עמדתה פעם נוספת, החלה עבודה מהותית על שינוי הכללים. לע"מ כינסה ועדה ציבורית כדי לשמוע את דעתם של אנשי מקצוע, ובנובמבר 2011 פירסמה את המלצותיה. בתחילת חודש זה העבירה לע"מ לבית-המשפט העליון את נוסח הכללים החדשים, התואם ברובו הגדול את הנוסח שעליו המליצה הוועדה הציבורית. כמה ימים אחר-כך פורסם הנוסח בציבור ונכנס לתוקפו. מאז הגשת העתירה שינה "סקופ" את שמו ואת ייעודו, ובעליו ומנהליו בעת הגשת העתירה (המשקיע מייקל אייזנברג, המייסד מיכאל וייס והעורך יוסי סעידוב) כבר מזמן אינם קשורים אליו, אך מהמאבק שהחל עתידים ליהנות אתרים רבים. "על פני הדברים נראה כי עתירה זו מיצתה עצמה", כתב בית-המשפט לאור השינויים בכללים. גם עו"ד פריזמנט חשה כך. "אני חושבת שזה הישג יפה", היא אומרת. "הוא לטובת כל עיתונות האינטרנט. לא רק לאתרים הגדולים, אלא גם לאתרים הקטנים יותר". אחד הסעיפים שהשתנו בכללים החדשים, בלי קשר להמלצת הוועדה הציבורית, נוגע לעיתונאים שעברו עבירות ביטחון. בכללים הישנים נכתב כך: "לא יינתנו תעודות או אישורים לפי כללים אלו לאדם שהורשע בעבירה כנגד בטחון המדינה". בכללים החדשים שונה הסעיף לנוסח הבא: "לא יינתנו תעודות לפי כללים אלו לאדם שהורשע בעבירה כנגד בטחון המדינה, למעט במקרים מיוחדים בהם סבר המנהל כי אין מקום להימנע ממתן תעודה לאדם כאמור, ובלבד שניתנה חוות דעת מאת גורמי הביטחון כי אין מניעה בטחונית לכך". בין מועד ההמלצות של הוועדה הציבורית ועד לפרסום הכללים החדשים הורשע עיתונאי בולט אחד בעבירות ביטחון – כתב "הארץ" אורי בלאו. בג"ץ 7721/07
article 3: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
קרן פורד (Ford Foundation) היא אחת הקרנות הפילנתרופיות הבולטות, התורמת מיליוני דולרים למיזמים חברתיים פורצי דרך ברחבי העולם. בשבועות האחרונים העניקה הקרן שתי תרומות יוצאות דופן לשני עיתונים יומיים מובילים בארה"ב. הקרן תרמה מיליון דולר ל"לוס-אנגלס טיימס", שנועדו לסייע לו להעמיק את הסיקור של קהילות המהגרים בארה"ב, המצב בגבולות ובבתי-הכלא במדינה ואת הסיקור של מדינות דרום אמריקה. כמו כן העניקה הקרן תרומה בסך חצי מיליון דולר ל"וושינגטון פוסט", במטרה לחזק את הסיקור הפוליטי שלו בתחום האחריותיות הממשלתית (Governmental Accountability). שתי התרומות יאפשרו העסקה של עיתונאים נוספים במשרה מלאה ופיתוח של תחומי סיקור נוספים. תרומות יוצאות דופן אלו מעלות שאלות מעולם התקשורת ומהעולם הפילנתרופי ומספקות נקודת מבט נוספת על המתח הקבוע בין התקשורת לבעלי ההון. מחד, מדובר בעשייה פילנתרופית המבקשת לתרום לשיח התקשורתי הדמוקרטי ולהעלות לסדר היום הציבורי סוגיות חברתיות מגוונות. ההנחה העומדת מאחורי התרומה היא כי סדרת תחקירים בעיתונות היומית המובילה בארה"ב תוכל לסייע לפתרון בעיות חברתיות, כמו אלו שמעוררת תופעת ההגירה, ולשפר את מצבה של החברה באופן כללי. הבחירה לתרום דווקא לעיתונות המודפסת ולא לארגונים אחרים כדוגמת ארגוני סִנגור, ארגוני חדשות אלטרנטיביים או האקדמיה מעידה על תפיסתה של התקשורת הממוסדת כמכשיר יעיל לשינוי חברתי שביכולתו להשפיע על השיח הדמוקרטי ולחשוף מחדלים ציבוריים. ניתן לראות בכך גם סיוע לחיזוק מעמדה ואורך נשימתה של העיתונות, הסובלת מקשיים כלכליים מתמשכים. מאידך, התרומות הללו מחדדות את מפגש האינטרסים בין עולם התקשורת לפילנתרופיה. מעבר לתהייה המתבקשת בנוגע להשפעה האפשרית של התרומה על הסיקור של ה"וושינגטון פוסט" או ה"לוס-אנגלס טיימס" את פעילותה של קרן פורד, עולות שאלות נוספות. למשל, האם ראוי לקרן פילנתרופית בינלאומית לתרום לעיתון המוגדר כארגון בעל כוונות רווח (להבדיל מארגונים ללא כוונות רווח במגזר השלישי)? כיצד תימדד האפקטיביות של התרומה לאחר הסיקור? האם יצוין שמה של הקרן בסיקור נושאים אלו? השאלה הבוערת במיוחד עוסקת בקשר העדין שבין עולם הפילנתרופיה לאמצעי התקשורת: האם באמצעות תרומות מסוג אלה יוכלו קרנות וארגונים בעלי הון להשפיע על הסיקור התקשורתי ולקדם נושאים שונים לסדר היום הציבורי? הרי לקידום נושאים חברתיים כדוגמת המצב בבתי-הכלא או בקהילות מהגרים בארה"ב יש משמעויות פוליטיות ארוכות טווח. המעורבות של קרנות פילנתרופיות בינלאומיות בקידום הסיקור העיתונאי יכולה להיות פריצת דרך לשיח חברתי מעמיק ונטול פניות, כמו גם איתות אזהרה נוסף להשפעות זרות על העיתונים הכורעים תחת הנטל הכלכלי. ראייה פילנתרופית קלאסית טוענת שלעולם לא יהיו התורם והנתרם שווים, שכן מערכת היחסים ביניהם מוגדרת באמצעות עושרו של האחד מול מחסורו של האחר. מכאן שהסכנה כי העיתונים, הכורעים תחת הנטל הכלכלי, יפתחו תלות בקרנות ובפילנתרופים מוחשית מאוד. התלות הזו קיימת גם מול בעלים פרטיים, אולם במקרה הנדון יהיה קשה למתוח את הקו המפריד בין אקט פילנתרופי לגיטימי ורצוי לבין מערכת של קידום אינטרסים, במודע או שלא. הגבול האפור המפריד בין תרומה פילנתרופית לבין הכתבת מסרים אידיאולוגיים, חברתיים ופוליטיים כאחד נדמה לעתים כלא קיים ומפרנס חוקרים רבים ברחבי העולם. שני הורוביץ-רוזן היא דוקטורנטית בבית-הספר לתקשורת באוניברסיטת בר-אילן, מתמחה בסיקור פילנתרופיה והמגזר השלישי בתקשורת
article 4: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
מתוך 43 גופים ציבוריים שמרכז המחקר והמידע של הכנסת (ממ"מ) פנה אליהם לצורך הכנת דו"ח על מענה לפניות הציבור בגופים ציבוריים, רק 26 טרחו להשיב. לשישה מתוכם כלל אין נוהל לטיפול בפניות הציבור ורק עשרה מפרסמים את הנהלים לציבור. בפחות ממחצים מהגופים ישנה אפשרות לפנייה באמצעות הרשתות החברתיות. ממצא נוסף של הדו"ח הוא כי אזרח הפונה לגוף ציבורי, במידה וניתן בכלל לפנות אליו, יכול לחכות לתשובה עד שלושה חודשים. לפי תקנון שירות המדינה, עובד ציבור חייב לתת תשובה עניינית בכתב תוך 45 יום. הנתונים הוצגו בוועדת הכנסת לפניות הציבור. בהודעה לעיתונות מטעם הוועדה נמסר כי אריק קליינר, ראש אגף פניות הציבור במשרד ראש הממשלה, אמר בישיבת הוועדה כי "השירות לציבור הוא שירות לא טוב, העבודה שנעשתה עד עכשיו לשיפור השירות לתלונות הציבור בכלל המשרדים היא לא מספיק טובה. רוב המשרדים לא נותנים שירות בשפה הערבית שהיא שפה רשמית במדינת ישראל. אנשים בעלי מוגבלות ואוכלוסיות חרדיות לא יכולות לפנות לחלק מהמשרדים באמצעות הטלפון. אין היום נוהל שמחייב את כלל המשרדים והגופים השונים לסטנדרט אחיד לטיפול בפניות הציבור, כל משרד בונה לעצמו את הנוהל בהתאם לצרכי הארגון".
article 5: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
בשנה האחרונה הרחיב משרד התחבורה את האפשרות לעלות לאוטובוס מהדלת האחורית (למחזיקי כרטיס רב-קו). אפשרות זו תורמת לבטיחות ולייעול התחבורה הציבורית. אך אליה וקוץ בה: מסתבר שגם מספר ההתגנבויות עלה – לעתים בשגגה ולעתים בכוונה. לטענת המשרד "בקווים בהם נוהגת כבר עליה מכל הדלתות, נמצא כי יש ריבוי מקרים של הימנעות מתשלום דמי נסיעה. בגוש דן מדובר על כ-15%, בירושלים על כ-9% ובמטרונית בחיפה – 30%". לאור נתונים אלו, מבקש המשרד לתקן את פקודת התעבורה ולהעניק לחברות התחבורה כלים אפקטיביים לאכיפה, ביניהם: בעיניי, ישנו הגיון רב בחלק מהתיקונים המוצעים – ואולי אפילו בכולם. עם זאת, שווה להסתכל רגע לצדדים ולראות כיצד ממשיכה הממשלה לתת עדיפות לרכבים פרטיים על-פני תחבורה ציבורית. ניקח לדוגמא את ירושלים: במידה ותעלו לרכבת הקלה מבלי לתקף את כרטיס הנסיעה, תקבלו קנס של 186 ש"ח – מצד שני, אם תיסעו ברכבכם למרכז העיר ותחנו בכחול-לבן בלי לשלם יעמדו הקנס על 100 ש"ח בלבד. בפועל, הקנס על עבירה מאותו תוכן מקל באופן משמעותי על משתמשי הרכב הפרטי לעומת משתמשי התחבורה הציבורית – חבל. קישור לתזכיר המלא: http://www.tazkirim.gov.il/Tazkirim_Attachments/43922_x_AttachFile.doc (מה עושים כדי שיתוקן) יש לכם השגות על תזכיר החוק המדובר? זה השלב בו הציבור יכול להשפיע! היכנסו לאתר הממשלתי והעירו. למרבה הצער, היכולת להגיב פועלת כיום רק בגרסאות מיושנות של דפדפן אקספלורר שלא קיימות עוד (באמת). אין לכם? מוזמנים לכתוב פה בתגובות את הערותיכם ואנו נעבירן במרוכז. 
article 6: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
ביום רביעי האחרון, לצד כתבה מרכזית נוספת שעסקה בריכוזיות הגבוהה במשק הישראלי, פירסם העיתון "דה-מרקר" תרשים שהציג את שווי הקבוצות העסקיות בישראל ביחס לכלל השוק העולמי. בתרשים, שהתבסס על נתוני מרכז המחקר והמידע של הכנסת, הוצבה ישראל במקום הראשון, כשאחריה צרפת, נורבגיה, גרמניה, איטליה, ספרד, בריטניה ויפן. כותרת התרשים קראה: "ישראל בצמרת דירוג הריכוזיות בעולם". אולם במחקר של מרכז המידע של הכנסת, שהתבסס על מחקר משנת 2008 שפירסם בנק ישראל, הוצגה טבלה שונה. לפי טבלה זו, יש מדינות שבהן דירוג הריכוזיות במשק גבוה יותר מאשר בישראל, לעתים בשיעור ניכר: הונג-קונג, פורטוגל, קוריאה, תאילנד, שבדיה, הפיליפינים ואינדונזיה. למדינות הללו לא היה זכר בתרשים של "דה-מרקר". אגב, מאז פורסם מחקר הכנסת הופיעה טבלה זו ב"דה-מרקר", פעם אחר פעם, עם אותם הנתונים ממש, ואותה הכותרת: "ישראל בצמרת דירוג הריכוזיות בעולם". שותפותיה של ישראל לצמרת דירוג הריכוזיות העולמית נעדרו. באפריל האחרון, על בסיס נתוני דו"ח בנק ישראל, פורסם ב"דה-מרקר" תרשים על "שיעור השליטה במשק של 10 המשפחות העשירות". בתרשים הוצבה ישראל במקום הרביעי, לאחר אינדונזיה, שבדיה והונג-קונג. בדו"ח בנק ישראל הופיעו מדינות נוספות מעל ישראל, ובין היתר נמצא כי שיעור ההחזקה הממוצע במדינות המתפתחות גבוה במעט מהשיעור במדינת ישראל.  מ"דה-מרקר" נמסר בתגובה כי "הגרפים שבהם השתמשנו מתארים נאמנה מגמות מאוד ברורות העולות מהמחקר של הכנסת ומהדו"ח של בנק ישראל. מטבע הדברים, לא ניתן להכניס לכל גרף את כל המדינות המופיעות בו מפאת מגבלת מקום, ולכן אנחנו בוחרים מדגם של מדינות המשקף את המגמה המתוארת במחקר. במקרה דנן, המדגם שבחרנו הוא של המדינות המפותחות החברות בארגון ה-OECD. "במחקר של הכנסת עולה בבירור שישראל, שבוחנת את עצמה ביחס לארגון ה-OECD שזה עתה הצטרפנו אליו, דומה במאפייני הריכוזיות של המשק שלה למדינות המתפתחות יותר מאשר למדינות המפותחות. בגרף של בנק ישראל, שבדיה היא המדינה היחידה החברה בארגון שבה הריכוזיות גדולה יותר מזו שבישראל שלא הוכנסה לגרף". עדכון, 23.8: בידיעה שפורסמה הבוקר ב"דה מרקר" הופיע, תחת הכותרת "עסק משפחתי", תרשים שהציג את שיעור האחזקה של 10 המשפחות הגדולות במשק, במדינות שונות, על פי מחקר בנק ישראל. מדינת ישראל הופיעה במקום השמיני, לאחר אינדונזיה, הפיליפינים, שבדיה, תאילנד, קוריאה, פורטוגל והונג-קונג.
article 7: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
בתי הדין לעבודה בית דין א.לעבודה ת"א בשא003953/01 בתיק עיקרי: עב 004198/01 בפני: כב השופטת ע. פוגל – סגנית שופט ראשי 06/10/2005 בעניין: גאיה קורן ע"י ב"כ עו"ד דולב ו/או עו"ד נצר המבקשת /התובעת נ ג ד ידיעות אחרונות בע"מ ע"י ב"כ עו"ד שמר ו/או עו"ד סלע המשיבה/הנתבעת החלטה 1. בפני בקשה על פי סעיף 6 לפקודת בזיון בית משפט, בה נתבקשתי לאכוף על המשיבה את קיום החלטתי מיום 28.6.01. 2. המבקשת טוענת כי המשיבה הפרה את החלטת ביה"ד מיום 28.6.01 בה ניתן צו עשה להחזרתה לעבודתה. המבקשת טוענת כי חרף צו ביה"ד, מסרבת המשיבה עד היום לאפשר לה לעבוד בפועל, ומורה לעובדי המשיבה שלא לשתף עם המבקשת פעולה ולא לעבוד עמה. כך למשל , אסרה המשיבה על עורכי העיתון לעבוד עם המבקשת, והמבקשת מוצאת עצמה מובטלת ממעש במשך כל יום העבודה. כמו כן, מסרבת המשיבה לשתף את המבקשת בתורנויות, לערוך סיורים לתלמידים, ואף חסמה את האפשרות הכניסה של המבקשת למחשב. המשיבה מסרבת לתת למבקשת תלושים למזנון ומסרבת לשתפה ביציאת העובדים לנופש. 3. המשיבה טענה כי היא מקיימת את הצו ככתבו וכלשונו, וכי לא הופר כל חיוב אופרטיבי. המשיבה לא פגעה בהיקף משרתה של המבקשת ובשכרה, אך לא היתה עליה חובה לפרסם כתבות של המבקשת מכח אותו צו. 4. בעת הדיון נחקרה המבקשת בחקירה נגדית על התצהיר שהוגש מטעמה. עד המשיבה לא הופיע לדיון ונטען כי הוא סובל מליקוי רפואי, אך לא הובאה כל אסמכתא לכך שאותו ליקוי מונע ממנו לבוא ולהעיד בביה"ד. 5. האם הופר צו ביה"ד, והאם ניתן לקבוע סעד עונשי על פי פקודת בזיון בית משפט? [...] מעיון בצו בית הדין מיום 28.6.01, נראה כי אין הוא זקוק לפרוש כלל. בצו זה קיים חיוב ברור להחזיר את המבקשת לעבודתה אצל המשיבה. עצם החיוב להחזירה לעבודה , מגלם בתוכו גם את חובת תום הלב המונחת ביסוד יחסי העבודה של כל עובד ומעביד. חיוב זה כולל בתוכו את חובת המשיבה להעסיק את המבקשת , ואת זכותה של המבקשת לעבוד בפועל. [...] 9. באשר לעובדות שהוכחו בפני – המבקשת העידה כי פנתה לעורכי המוספים השונים עימם היא עובדת וביקשה לקבל מהם כתבות אך אותם עורכים הודיעו לה כי המשיבה אסרה עליהם לעבוד עם המבקשת. המבקשת העידה עוד כי יזמה רעיונות רבים לכתבות ופנתה לכל עורכי המוספים השונים , אך הם סרבו לעבוד עימה ואף הודיעו כי מדובר ברעיונות טובים אשר ינתנו לכתבים אחרים. עובדות אלה לא ניסתרו ע"י המשיבה. המשיבה הגישה תצהיר תשובה אשר אינו מהווה ראיה כי מצהירו לא הופיע לחקירה נגדית עליו. 10. מהראיות שהובאו בפני עולה כי המשיבה לא איפשרה למבקשת, לממש את זכותה היסודית לעבוד בפועל. המשיבה לא פרשה את צו בית הדין (ככל שהיה צורך לפרשו) כפי שאדם סביר היה מפרש אותו, ועל יסוד החקיקה והפסיקה הענפה בנושא "הזכות לעבוד". לפיכך – אני קובעת כי הצו הופר על ידי המשיבה. [...] 12. בהטלת איסור על עורכי המוספים לשתף פעולה עם המבקשת, ולנהוג בה כבעבר, כמו לגבי כל עובדת אחרת של המשיבה, יש משום פעולה פוזיטיבית של המשיבה המביעה כוונה ברורה שלא לקיים את הצו. המשיבה אכן שילמה למבקשת שכר חודשי על פי הממוצע השנתי של שכרה, אך פגעה על ידי הוראה מפורשת בזכותה לעבוד ובעצם החזרתה לעבודה כמו כל עובדת אחרת מן המניין של המשיבה. 13. אשר על כן אני קובעת כי יש מקום לנקוט בצעדים לפי פקודת ביזיון בית המשפט כלפי המשיבה ולאכוף עליה את ביצוע החלטת בית הדין מיום 28.6.01. במסגרת אכיפה זו אני מורה לה להעסיק בפועל את המבקשת , להורות לגורמים אשר עובדים איתה לשתף עימה פעולה, ולכבד את זכותה לעבוד. הצו חל גם על כל התנאים הנלווים להעסקה לרבות מתן תלושים למזנון, יציאה שנתית לנופש עם יתר העובדים, שיתוף בסיורים, שיתוף בתורנויות ומתן אפשרות כניסה למחשב. 14. החלטה זו תשלח לצדדים בדואר ובפקס. אכיפת הצו תיכנס לתוקפה ממועד קבלת ההחלטה על ידי הצדדים בפקס. אם לא תקיים המשיבה החל ממועד זה את הצו, יוטל עליה קנס של 2,000 ₪ לכל יום אשר בו תימשך הפרת צו בית הדין . 15. המשיבה תשלם למבקשת הוצאות ההליך בסך 4,000 ₪ + מע"מ כשכ"ט עו"ד והוצ משפט וזאת תוך 30 יום ממועד מתן החלטה זו. לקריאת ההחלטה המלאה
article 8: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
 כבר כמה שנים שמבקר הקולנוע האמריקאי רוגר איברט נאבק בסרטן. במהלך המאבק המתמשך איבד איברט את יכולת הדיבור, את חוש הטעם, את היכולת לשתות ולאכול, וגם פניו השתנו ללא הכר. ובכל זאת, במשך כל הזמן הזה, הוא ממשיך לכתוב: על סרטים, אבל לא רק. "כשאני כותב", הוא אומר, "כל הבעיות שלי נעלמות, ואני הופך לאדם שתמיד הייתי". כריס גונס מהמגזין "אסקווייר" מבלה קצת זמן איכות עם איברט (שהיה מבקר הקולנוע הראשון שזכה בפרס פוליצר), ומגיש כתבה שעשויה להביא אתכם לדמעות.  העיתון "אטלנטה פרוגרסיב ניוז" פיטר את אחד מכתביו מפני שזה התעקש להיות אובייקטיבי בדיווחיו.  פייסבוק? טוויטר? באז? החלטתם כבר איזו רשת חברתית מתאימה לכם?  רוברט מקצסני וגון ניקולס, מחבריו של הספר החדש "The Death and Life of American Journalism", מדברים על מותו של הענף ועל מה שלדעתם יסייע להקימו לתחייה (בשתי מלים: סובסידיות ממשלתיות).  שבוע אחרי ש"לה-פיגארו" ו"לאקספרס" הצרפתיים הודיעו שיתחילו לגבות תשלום עבור תכניהם האינטרנטיים, הקימו שני עיתונים אירופיים אחרים, גרמניים הפעם, "חומות תשלום" לאתרי האינטרנט שלהם.  ובינתיים, סקר מקיף של מכון נילסן מגלה ש-85% מגולשי האינטרנט אינם מתלהבים, בלשון המעטה, מלפתוח את הארנק בעת הגלישה.  עורך ה"סאנדיי טיימס" בדימוס, הארי אוואנס, נשא בניו-יורק הרצאה עמוסת פאנץ-ליינים שנגעה בהווה ובעתיד של העיתונות, בחשיבותה של עיתונות חוקרת ובסיבות שלדעתו "חומות תשלום" אינן רעיון מוצלח במיוחד. דאחקה לדוגמה: "להיות עיתונאי כיום זה קלי קלות. כבר לא צריך אפילו לספור את המלים לבד".  לאיסלנד יש תוכנית שאפתנית להפוך לבירה העולמית של העיתונות החוקרת.  ה"וושינגטון פוסט" מסביר מדוע כל-כך קשה להיות עיתונאי באיראן.  חוקים חדשים ונוקשים באזרבייגן ימנעו מעיתונאים לצלם ו/או להקליט אדם ללא אישורו המפורש.  שבע שנים אחרי פרוץ המלחמה בעיראק, מנסה "פרונט ליין" להעריך את חלקם של 3,000 העיתונאים שדיווחו עליה.  מגיש טלוויזיה בן 70 מה-BBC, שהודה בשידור שהרג את המאהב שלו, שגסס מאיידס, נעצר על-ידי המשטרה.  בצל טענות על כך שמקסיקו הפכה לאחד המקומות המסוכנים ביותר בעולם לעיתונאים, מינו השבוע הרשויות תובע חדש שתפקידו לעסוק בפשעים נגד אנשי תקשורת. בקרוב: תובע חדש שתפקידו יהיה לעסוק בפשעים נגד תובעים שעוסקים בפשעים נגד אנשי תקשורת.  ה"שיקגו סאן טיימס" סיפר השבוע לקוראיו על ארוחת הערב הרומנטית של הנשיא אובמה ורעייתו לכבוד יום האהבה. הבעיה: הארוחה נערכה בשנה שעברה.  עיתונאים נפאלים שביקשו לחקור את רציחתו של גמים שה, מו"ל מקומי בכיר, הוזהרו שאם לא יפסיקו לדחוף את האף, גורלם יהיה דומה לזה של המו"ל המנוח.  וגם באריתריאה המצב אינו מזהיר עבור עיתונאים, כפי שאפשר ללמוד מסיפורו של יונאס אמבייה, עיתונאי שעבר בעשור האחרון מסכת של מעצרים והתעללויות, עד שברח מהכלא, ומהמדינה.  עוד עיתונאי שגזר והדביק פעם אחת יותר מדי נכנס לסטטיסטיקה. הפעם מדובר בכתב של ה"ניו-יורק טיימס", שתיבל את כתבות הכלכלה שלו במשפטים שנלקחו באופן קבוע מתוך כתבותיו של עמיתו מה"וול-סטריט גורנל". ועל כך נאמר: גם גנב, וגם טיפש.
article 9: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
האם מיזם החאמסות של עורך "ידיעות אחרונות" רון ירון הוא פרסום סמוי למוצר של זרוע אחרת של הקבוצה? הקדמה: אתמול התפרסם בעיתון שער אחורי בפריסה חגיגית ומיוחדת, שהוקדש כולו לאיור בשחור-לבן של חאמסה. "ידיעות אחרונות מזמין אתכם לצבוע את החאמסה לכבוד החיילים והשוטרים – ולהצטלם איתה", נכתב בכותרת העמוד. משני צדיה הודפסו הכיתובים "נלחמים בטרור" ו"תודה לגיבורים שלנו" (בפונט גדול במיוחד). "הם מגנים עלינו בגופם מדי יום, ונותנים את כל הנשמה כדי שאזרחי ישראל יוכלו, גם בימים קשים של טרור ומהומות, להמשיך בשגרת חייהם. עכשיו אתם יכולים לומר לחיילים ולשוטרים תודה צבעונית במיוחד – מכל הלב", נכתב מתחת לאיור. "אתם מוזמנים לצבוע את החאמסה הגדולה שבעמוד זה, לכתוב את שמכם, להצטלם איתה – ולהעלות את האיור המוכן לפייסבוק ולאינסטגרם של ידיעות אחרונות או ynet, תחת ההאשטג #תודהלגיבורים. גם כיתות, משפחות או קבוצות חברים יכולות לצבוע ולהצטלם יחד. צבעו את החאמסה בעפרונות, בטושים, בצבעים זוהרים או עדינים, לבד או עם הילדים. הכל כדי להראות לאנשי כוחות הביטחון שלנו שגם כאשר הם עומדים אל מול הסכנה – הם אף פעם לא לבד. לא חייבים לצבוע הכל. אפשר להכניס קצת צבע. והעיקר – לשתף". כפי שניתן לראות, מדובר בטקסט שיווקי מובהק, ובעצם הזמנה לקמפיין קידום לכל דבר – כולל ההכוונה המדויקת להפצה ושכפול ברשתות החברתיות השונות. אבל מה מנסים לקדם ב"ידיעות אחרונות" באמצעות הקריאה הנרגשת? מובן שיש כאן המשך של הקו שעליו הוחלט בעיתון לאחר ההפסד בבחירות (הדגשת העממיות וה"פטריוטיות" של העיתון, בניסיון לכבוש בחזרה את לבם של הקהלים שמאסו במלחמתו של "ידיעות אחרונות" בנתניהו), וברור גם כי מילוי ההוראות והפצת החאמסה הצבועה הם למעשה פרסום של העיתון עצמו, שהלוגו שלו מודפס בגדול בראש הדף (שמופץ גם ברשת באמצעות דף הפייסבוק ואתר ynet), בדומה לאופן בו בנקים (למשל) מפרסמים את עצמם על גבי דגל ישראל ביום העצמאות ועל גבי מדבקות פטריוטיות בתקופות מלחמה. אך מדוע הוחלט דווקא על הדרך הביזארית הזו (למרבה האירוניה, סמל החאמסה שאוב בכלל מהמסורת המוסלמית, ומייצג את ידה של פאטמה, בתו של הנביא מוחמד), והאם הדבר קשור לטרנד הצביעה למבוגרים ולעובדה שהוצאת הספרים של "ידיעות אחרונות" מנסה להוביל אותו בישראל? ייתכן, כמובן, שמדובר בצירוף מקרים, אך לאחרונה התפרסמה ב"לאשה" כתבה רחבת היקף על הטרנד המסחרי: "צביעה במקום עצבים: טרנד חוברות צביעה למבוגרים, מרגיע ובריא למוח", ממליצה כותרת הכתבה מ"לאשה" (מגזין מבית "ידיעות אחרונות") שהתפרסמה גם באתר xnet, גם הוא מבית "ידיעות אחרונות". ב"לאשה" הציעו גם שער לצביעה (בתצלום למעלה). "ידיעות אחרונות" גם פרסם קופון שהזמין את הקוראים לרכוש את ספרי הצביעה של הוצאת "ידיעות אחרונות". "המנויים נהנים מטרנד הצביעה העולמי!", נכתב במרכז המודעה לסדרת הספרים, שהוצעו למכירה במחיר מבצע של 19.90 שקל כל אחד (בתנאי שיירכשו בסניפי סופר-פארם). למעשה, גם לצדה של החאמסה עצמה, בשולי הדף, נכתב אתמול כך: "האיור מתוך חוברת תופסים צבע בהוצאת ידיעות-שורות". הכיתוב המסגיר מופיע בחלק מהגליונות - אך נעלם מאחרים. האיור עצמו, אם תהיתם, כולל סמלי המגן-דוד שבמרכזו, לקוח בכלל מאתר התמונות הבינלאומי "שאטרסטוק" וצויר על ידי המאייר דימיטרי פנקובק, תושב בלרוס.
article 10: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
שיטוט אקראי באתר הישראלי של חברת כי"ל עלול ליצור את הרושם שמדובר בארגון חדש שכל ייעודו שמירה על הסביבה. הגרפיקה העדינה של הידיים שעוטפות את הכדור הכחול והלוגו ההייטקיסטי החדש לא משאירים מקום לספק. תחת הלשוניות "קיימות", "אחריות" ו"מחויבות" מתחבאים סיפורים יפים והצהרת כוונות על האופן שבו כי"ל פועלת להגן על הסביבה, והכל עטוף בתמונות של אנשים מחייכים וטבע. רוצים לשחק ב"מכבסה הירוקה"? לחצו על התמונה מה שלא מוזכר שם למשל הוא שמדובר בקונצרן ענק בבעלות עידן עופר, שחברות רבות שבשליטתו מככבות כבר שנים במקומות הראשונים במדד ההשפעה הסביבתית השלילית של המשרד להגנת הסביבה. וכי"ל אינה היחידה. גם האתר של טורבינת הגז "חגית" של חברת החשמל מציגה את אותו הניחוח. בפתח האתר מוצגת תמונה ובה מרבצי דשא גדולים וירוקים ופרות חומות רועות בחופשיות באחו. כאילו במקרה, מאחור, נמצאת תחנת כוח שהמשרד להגנת הסביבה דירג לאחרונה במקום החמישי במדד הפליטות. שמה של "חגית" נכלל גם בין עשרים החברות במדד ההשפעה הסביבתית האחרון. התמונה הפסטורלית של הפרות לא רק שאינה משקפת את מציאות הזיהום, אלא שהיא אף אינה נאמנה למציאות בשטח: הפרות ומרבצי הדשא הודבקו במלאכת פוטושופ גסה, ודי בהגדלת התמונה כדי לראות את התפרים. את אותם התפרים בדיוק, ראה בתחילת החודש כתב "שקוף" דרור גורני, שביקר בכנס של ארגון "מעלה" שבו החברות המזהמות ביותר במשק קיבלו ציון על מאמץ סביבתי. "למרות מטרתו החשובה של הארגון, לא מעט פעמים נראה שדווקא החברות המזהמות ביותר במדינה מקבלות ממנו ציון סביבתי מושלם", כתב גורני, שתיאר כיצד המקום שובץ בעציצים ירוקים ואמירות ריקות שצבעו הכל בצבעי הסוואה.במילים אחרות, החברות המזהמות במשק עושות כל מאמץ כדי לטשטש ולשטוף בירוק את תרומתן לזיהום בארץ. האם הן מצליחות? אספנו ציטוטים מהאתרים של חלק מעשרים החברות במדד המפעלים המזהמים, ומבחר מייצג של ארגוני סביבה וארזנו אותם לחידון – האם מדובר בארגון ירוק, או כזה שרק מעמיד פנים כדי לטשטש את הנזק? היכנסו וגלו. 
article 11: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
בלילה שבו נחתם ההסכם הקיבוצי בין עובדי "מעריב" לבין שלמה בן-צבי, הסתודד הבעלים החדש של "מעריב" עם מקורבו אודי רגונס (בעבר סמנכ"ל "מקור ראשון" וכיום ב"מעריב") ושוחח עימו על חגי מטר, יו"ר ועד העובדים בעיתון. כך טוענת גבי גולדמן, עורכת חדשות חוץ ב"מעריב" וחברת ועד העיתונאים, בתצהיר שהגישה בשבוע שעבר לבית-הדין לעבודה בתל-אביב באמצעות עו"ד אמיר בשה. הנהלת "מעריב" טוענת כי אי-קליטתו מחדש של מטר ב"מעריב" נבעה מהחלטה של עורך מקומוני הקבוצה דאז, יובל היימן, ונבעה משיקולים כלכליים ולגיטימיים בלבד. בארגון העיתונאים דוחים גרסה זו וטוענים כי ההחלטה בעניינו של מטר התקבלה בדרגים הגבוהים של ההנהלה, בשל היותו יו"ר הוועד. "בליל החתימה על ההסכם הקיבוצי, לילה שבו היו שני הצדדים שקועים במו"מ קדחתני שהסתיים בשעה שש בבוקר, נתקלתי בסצינה שעוררה את חשדי", מצהירה גולדמן. "בנקודה מסוימת, שבה הצוותים התפצלו להתייעצויות ודיונים פנימיים, הסתובבתי אנה ואנה במשרד הגדול (בחיפוש אחרי שירותים), כאשר לפתע מצאתי עצמי עומדת מול שלמה בן-צבי, מבעלי המשיבה, ויד ימינו אודי רגונס, כיום סמנכ"ל במעריב, שהסתודדו בקצה של מסדרון מרוחק. "ניכר היה כי השניים חיפשו את המקום המבודד ביותר במשרד הגדול שבו נוהל המו"מ, משרדם של צלמאיר, פילוסוף, טולדנו, באי-כוח המשיבה דאז, וכל שפת הגוף שלהם רמזה כי מדובר בנושא חשוב ומתוח. חייכתי אליהם לשלום והמשכתי בדרכי, אולם הסקרנות העיתונאית שלי גרמה לי להשתהות מאחורי כוננית ספרים כדי לנסות לשמוע מה הביג דיל. עמדתי שם כדקתיים, ולמרות שלא שמעתי משפטים שלמים, הצלחתי בבירור לשמוע שם שחזר בשיחתם שוב ושוב – חגי מטר. "אני זוכרת היטב כי חזרתי לחברי בתחושה קשה שלפיה משרתו של חגי מטר בסכנה מוחשית. התלבטתי אם לחלוק עימו ועם היתר את המידע, והחלטתי שלא לעשות כן, כדי שלא להוסיף עוד דאגה אחת לדאגות הרבות שהעכירו את מצב רוחנו באותו לילה, ומתוך אמונת תם כי מעסיק שרוצה בטובת העובדים לא יפטר יו"ר ועד בזמן מאבק עובדים. בדיעבד אני מצרה על כך שלא אמרתי דבר". לטענת גולדמן, מטר היה "הרוח החיה מאחורי התארגנות העיתונאים במעריב עוד מיומה הראשון", ואי-קליטתו מחדש גרמה נזק לוועד. בוועד "מעריב" נותרו רק שני חברים פעילים, היא והכתב יובל גורן, ושניהם "כורעים תחת העומס, הן האובייקטיבי והן הרגשי". לטענתה, "נסיונות רבים לגייס חברים חדשים לוועד נתקלו בתגובות מהססות, מכיוון שאנשים חוששים מגורל דומה כשל חגי מטר. אני עצמי הרגשתי לא פעם, בהולכי במסדרונות מעריב, כאילו על מצחי מצוירת מטרה, ואף הבעתי בפני חברי ובפני ארגון העיתונאים וההסתדרות חשש שיפטרו אותי כמו שפיטרו את חגי". גולדמן מציגה תמונת מצב עגומה, שבה בשבועות האחרונים "כל הישגי מאבק העיתונאים מתמסמסים". לטענתה, מאז החתימה על ההסכם הקיבוצי, הנהלת "מעריב" "התנהלה כיריבה של הוועד ולא כפרטנרית ליחסי עבודה קיבוציים". גולדמן טוענת כי חברי הוועד נאלצו לרדוף אחר ההנהלה כדי לשמוע ממנה על כוונותיה; כי ההנהלה סירבה לנהל מו"מ עם הוועד; וכי ההנהלה פנתה לעובדים בהסכם הקיבוצי והציעה להם לעבור לחוזה אישי "בשכר ובתנאים נמוכים יותר ולא – יבולע להם באמצעות פיטורים". לדבריה, ניכר חוסר תום הלב של הנהלת "מעריב", שביד אחת מבקשת לפטר עובדים מאורגנים ומנגד הבעלים בן-צבי מודיע כי החברה נמצאת על סף רווחיות, כפי שדווח באתר זה. גולדמן עתידה להיחקר על תצהירה בדיון שיתקיים מחר בבוקר בבית-הדין. 21961-11-12
article 12: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
 השבוע עסקה התקשורת רבות בעדותה של המיליארדרית שרי אריסון, בעלת השליטה בבנק הפועלים, ולפיה היא שומעת קולות ומקבלת מסרים על העתיד להתרחש בעולם ופועלת בהתאם לכך. עמנואל רוזן משוחח עם נחמיה שטרסלר, פרשן כלכלי ב"הארץ" ובערוץ 2, ועם חברת-הכנסת לשעבר זהבה גלאון (מרצ) על הסיקור שקיבלה אריסון. האם יש מקום לדאגה כתוצאה מהתבטאויותיה של אריסון? האם המתקפה על אריסון נובעת מכך שהיא אשה, והאם התקשורת הגזימה בביקורתה?  אף ערוץ לא רכש בינתיים את זכויות השידור לליגת הכדורגל הבכירה בישראל. עמנואל רוזן משוחח על כך עם שלומי ברזל, עורך מדור הספורט ב"הארץ", ועם אורי שילה, מנכ"ל ההתאחדות לכדורגל. האם המשבר הכלכלי אשם במצב? האם האשמה בהתנהלות ההתאחדות לכדורגל, או אולי האשם דווקא באייל ברקוביץ, פרשן בשידורי הליגה המעביר ביקורת חריפה על רמת השחקנים?  אורלי אזולאי על ברק אובמה ועמנואל רוזן על נוחי דנקנר ושרי אריסון.
article 13: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
אמיתי זיו, כתב התקשורת של "דה-מרקר", התייחס היום לדברים שאמר שאול אמסטרדמסקי בראיון ל"העין השביעית" בתחילת החודש לרגל זכייתו בפרס סוקולוב. אמסטרדמסקי הוא כתב העיתון הכלכלי המתחרה, "כלכליסט". זיו פירסם את הדברים ב"מכתב פתוח" שאליו הפנה מחשבון הטוויטר שלו (לקריאת המכתב המלא). אחרי שהחמיא לעמיתו על עבודתו העיתונאית, ולפני שחתם את דבריו בשבחים נוספים, כתב זיו: "תהיתי קצת על האמירה שלך בעין שדה-מרקר עיתון ימני מאוד. הם הסוו את זה יופי, אבל זה עיתון ימני מאוד. זו קביעה מאוד משונה בעיני", מאחר ש"דה-מרקר" "העלה על נס את המודל הסקנדינבי" ועוסק ב"משכורות העתק של בכירי המשק", "שילוב חרדים וערבים בשוק העבודה", "אי-השוויון והעוני". "ואם אנחנו כזה עיתון ימני, עיתון של טייקונים יעני", כותב עוד זיו, "איך תסביר את זה שהבנק הגדול במדינה הפעיל עלינו חרם פרסומות ארוך? ואחר-כך חברת הסלולר הגדולה במדינה, ורשת הקמעונות הגדולה במדינה? וכל אותה תקופה המשיכו לזרום התקציבים של אותם גופים לעיתון שלך". עוד הוסיף זיו: "האם יש איזה שמאלן כלכלי שלא מקבל אצלנו אינצים? שלי יחימוביץ, יוסי זעירא, מומי דהן וכל שם אחר שתעלה – קיבל ומקבל אצלנו נייר בנדיבות יותר מבכל עיתון אחר. ובוא נדבר רגע על המחאה החברתית. איפה אתם הייתם? כי אני יודע איפה אנחנו היינו – בשדרה. דה-מרקר תמך ללא סייג במחאה החברתית. גליונות הארץ חולקו חינם לאוהלים, ואפילו הוצאנו גליון מחאה מיוחד שחולק בהפגנות". זיו התייחס גם להתבטאות אחרת של אמסטרדמסקי: "לא מבין את האמירה שלך לגבי זה שדה-מרקר מנסה להסוות את המסר שלו", כתב זיו, "זו אמירה מתנשאת, לאמור: אל תאמינו להם, אני יודע מאיזה חומר הם עשויים באמת. אפשר להאשים את דה-מרקר בהרבה דברים, אבל אי-אפשר להאשים אותנו שאנחנו מעבירים מסרים מעורפלים. כשכתבים בעיתון, ואני ביניהם, נפגשים עם בכירים במשק, אם כבר, מאשימים אותנו בבולשביזם, לא בהיפר-קפיטליזם". לבסוף כתב זיו על יחסו של העיתון שבו הוא כותב לסוגיית האיגודים המקצועיים: "אני יודע, אני יודע. העבודה המאורגנת. אודה ולא אבוש. בנושא הזה דה-מרקר לוקח עמדה שאינה מתיישבת עם עמדת הסתדרות העובדים. אני לא מסקר את עובדי הנמל וחברת החשמל (תודה לאל), אבל כמי שכן מסקר את נושא הדואר ובמידה פחותה את מכון התקנים, אני גאה בעמדה שהעיתון לוקח כנגד הוועדים החזקים. בעיני זו אחת מבעיות היסוד במשק. באותה נשימה אזכיר שעמדנו דווקא לצדם של עובדי HOT ופלאפון ושרוב כתבי דה-מרקר בעצמם מאוגדים".
article 14: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
הסיפור הגדול של השבוע בתחום המדיה הוא ללא ספק פרשת הפלגיאט שבה מצאה את עצמה מעורבת מאורין דאוד, בעלת הטור הנודעת של ה"ניו-יורק טיימס". בטורה מיום ראשון האחרון (17.5.09) עשתה דאוד שימוש בכמה שורות שנלקחו מבלוג האקטואליה "Talking Points Memo", ולא נתנה קרדיט לגוש מרשל, האיש שכתב אותן. דאוד הנבוכה התנצלה, ואמרה שזה היה בטעות, ומרשל האבירי כתב בבלוג שלו שמבחינתו מדובר במים מתחת לגשר. ובכל זאת, התקשורת חגגה את הסיפור הזה לדעת. הסיבה? במשך תקופה ארוכה ה"טיימס" מתלונן על כך שהאינטרנט בוזז את חומריו. עכשיו, כשה"טיימס" סוף-סוף נתפס בוזז חומר שמקורו באינטרנט, האינטרנט פשוט לא יכול היה להתאפק מלפצוח בחגיגות.  דאוד נתפסת על חם על-ידי קורא ערני של גוש מרשל >> דאוד מתנצלת ואומרת שזה לא היה בכוונה >> גוש מרשל סולח לדאוד בבלוג שלו >> האינטרנט חוגג את עצמו לדעת >> ענף הירחונים ממשיך לגסוס. דו"ח שמסכם את המחצית הראשונה של 2009 פורסם השבוע ומלמד שמגזיני אמריקה סובלים מירידה של 23% בהכנסות ממכירת מודעות לעומת אשתקד. רק שמונה ירחונים, מבין 118 שנכללו בדו"ח, דיווחו על עלייה כלשהי בהכנסות (רובם עוסקים בכושר, אחד עוסק בחקלאות, ואחד בציד). הסובלת הגדולה מכולן היא ענקית המגזינים Conde Nast, שצפויה להפסיד השנה מיליוני דולרים. זו החברה שמוציאה, בין השאר, את "ווג", "GQ" ואת ה"ניו-יורקר". בין הירחונים של החברה שנמצאים במצב הגרוע ביותר אפשר למצוא את "Wired", שאצלו חלה ירידה של 50% במספר המודעות. מו"ל העיתון סיפר ל"ניו-יורק טיימס" שהתוכנית שלו להצלת הספינה מטביעה כוללת בעיקר תפילה וציפייה לנס.  הנתונים העגומים >> ב-"Wired" מתפללים לנס >> מגזין אחר שאיום סגירה ממשי מרחף מעל ראשו הוא "Paste", מגזין מוזיקה שיוצא באטלנטה ורואה אור ברחבי העולם בכ-200 אלף עותקים בחודש. במאמץ אחרון להציל את מקום העבודה שלהם פנו העורכים לקוראיהם כשהם, פחות או יותר, מתחננים לתרומות. לעזרת "Paste" נחלצו 75 אמנים, וביניהם להקות ידועות דוגמת The Decemberists, Indigo Girls ו-She & Him, שהסכימו לתרום משיריהן לקוראים שיכניסו יד לכיסם כדי להציל את העיתון.  פרטי הקמפיין להצלת "Paste" >> נמצא מודל כלכלי שיציל את העיתונות: גברת אמידה העונה לשם לואיסה שילמה 13 אלף דולר כדי לכתוב בלוג ב"הפינגטון פוסט". התפקיד הנחשק נמכר במכירה פומבית, והכסף ייתרם לצדקה. מדוע הסכימה לואיסה לשלם עבור התפקיד? "אריאנה הפינגטון היא האלוהים שלי, ואני משתחווה לה", סיפרה לאתר הרכילות "Gawker". "חוץ מזה, ההפינגטון פוסט נראה כמו מקום טוב להתחיל בקריירת כתיבה". אם עוד כמה עשירים משועממים ילכו בעקבותיה, אפשר יהיה להתחיל לדבר על היחלצות מהמשבר.  הסיפור ב"Gawker" >> טרנד הטוויטר עדיין מסרב לגווע, וכעת, משפשט ואחז גם בעיתונות המסורתית, נשאלת השאלה: על-פי אילו קודים אמורים לנהוג עיתונאים מכובדים בעודם מעדכנים את המזדנבים שלהם בזוטות שאורכן לא יותר מ-140 תווים? על-פי ממצאיו של גו סטראפ, שהתפרסמו ב"אדיטור ופבלישר", בין העיתונים שנוהגים חומרה יתרה עם כתביהם בכל הנוגע לכתיבה בפלטפורמות בלתי רשמיות אפשר למצוא את ה"וול-סטריט גורנל", ה"וושינגטון פוסט" וה"לוס-אנגלס טיימס". ה"ניו-יורק טיימס", לעומת זאת, מחמיר פחות. כתוצאה מכך, מספר סטראפ, כבר הספיק העיתון לסבול מכמה מקרים שבהם דלף לטוויטר מידע מישיבות המערכת.  מאמרו של סטראפ ב"אדיטור ופבלישר" >> אחרי עיתוני ה"מטרו", מגיע תורו של עיתון ה"טקסי". בהודו הושק השבוע "MumBaee", עיתון חדש שיוצא לאור בלמעלה מ-30 אלף עותקים על-ידי איגוד נהגי המוניות של מומבאי, ומחולק חינם לנוסעי צי הרכב העצום שלו.  הידיעה ב"אינדיה ניוז" >> חביב המדור, איש התקשורת הפופולרי גלן בק, שנוטה לזרוע היסטריה, להפיץ תיאוריות קונספירציה ולפרוץ בבכי במסגרת תוכניתו בערוץ פוקס ניוז, התארח השבוע בתוכנית "The View" וקיבל על הראש מחבורת הקצקעס שיושבות בפאנל. בין השאר כונה בק על-ידי וופי גולדברג "A lying sack of dog mess", שזו הדרך האמריקאית להגיד למישהו בטלוויזיה שהוא חתיכה של חרא. משם זה רק הלך והידרדר.  וופי אומרת לגלן בק מה היא חושבת עליו >>
article 15: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
בג"ץ 8091/06 בפני: כבוד השופט ד חשין העותרים: 1. נ.ט.ו. רשתות גלובליות (ישראל) בע"מ 2. N.T.V Hungry Commercial Limited Liability Company נ ג ד המשיבים: 1. שר התקשורת 2. המועצה לשידורי כבלים ולשידורי לווין 3. ערוצי זה"ב ושות 4. מת"ב-מערכות תקשורת בכבלים בע"מ 5. תבל-תשדורת בינלאומית בישראל בע"מ 6. די.בי.אס. שרותי לווין (1988)בע"מ 7. וש טלקנל בע"מ עתירה למתן צו על תנאי וצו ביניים העותרת 1 היא נציגה בישראל של העותרת 2, חברה זרה המפעילה את ערוץ NTV-MIR, (להלן: הערוץ). העותרות מבקשות צו על תנאי המורה למשיב 1 לנמק מדוע לא יעניק להן, באמצעות משיבות 6-3, היתר לכלול פרסומת ישראלית בשידורי הערוץ. כן מבקשות הן צו על תנאי שיורה למשיבה 2 (להלן: המועצה) לשקול מחדש את החלטתה האוסרת על הערוץ להמשיך ולשלב פרסומות ישראליות בשידוריו, ולהאריך את המועד שנקבע להפסקת שידור פרסומות אלו. כן התבקש צו ביניים, שיורה למועצה שלא לאכוף על משיבות 3-6 את החלטותיה האוסרות על הערוץ שידורי פרסומת ישראלית, ויורה גם לאחרונות שלא לבצע החלטות אלה. העתירה באה בעקבות ס 6כד(א) לחוק התקשורת (בזק ושידורים), תשמ"ב-1982 הקובע כי בעל רישיון כללי לשידורי כבלים לא יכלול פרסומת בשידוריו ובעקבות בג"ץ טלקנל בו הורה בג"ץ לערוץ RTVi (המיועד בעיקר לציבור בישראל או לחלק ממנו) על איסור פרסומת, לאחר מתן 3 חודשי התארגנות, שבעקבותיו הודיעה המועצה למשיבות 3-6 כי הן נדרשות לפעול להפסקת שידורי פרסומות ישראליות גם בערוץ NTV, עד 4.10.2006. בית-המשפט העליון דחה את הבקשה למתן צו ביניים ופסק כי: הנחת המוצא היא, כי שידורי ערוץ NTV מיועדים בעיקרם לציבור בישראל או לחלק ממנו. משכך, ולאור בג"ץ טלקנל, אין הערוץ רשאי לכלול בשידוריו פרסומות ישראליות. לפיכך, אין מקום ליתן צווי ביניים כמבוקש, שכן הדבר יאפשר לערוץ NTV להמשיך ולשדר פרסומות ישראליות בניגוד לחוק. מסקנה זו מתחזקת לאור ההפליה שתיווצר אם יינתן הצו המבוקש, בין ערוץ NTV לערוצים זרים אחרים, שהאיסור לשדר פרסומות ישראליות חל אף עליהם. אין דומה הפליה פסולה זו להבחנה הכשרה והמותרת שבין ערוצים אלה לבין הערוץ שמפעילה טלקנל, בהיות האחרון ערוץ ייעודי, המורשה לפי חוק לשדר פרסומות. אף בקשת העותרות לדחות את המועד שהחל ממנו אסור יהיה לערוץ לשדר פרסומות ישראליות נדחתה, שכן נמצאים אנו מעבר לתקופת שלושת החודשים שבהם היה על העותרות להתארגן לקראת אכיפת האיסור על שידור פרסומות ישראליות בערוץ. היעתרות לבקשת העותרות תיצור הפליה בין הערוץ לבין ערוצים אחרים, שנאלצו להסתפק בשלושה חודשי התארגנות. סיכויי העתירה קלושים ככל שהיא נוגעת לבקשה להתיר שידור פרסומות ישראליות עוד בטרם נתן המשיב 1 החלטה בעניין זה. אשר למאזן הנוחות, אין צורך להכריע במחלוקת שבין העותרות לבין טלקנל בעניין זה. האיסור על שידורים המיועדים בעיקרם לציבור בישראל או לחלק ממנו, אינו מופנה אך כלפי העותרות, אלא על כל ערוץ המשדר שידורים כאלה. לפיכך, אף אם נניח כי הערוץ ייפגע כתוצאה מהאיסור על שידור פרסומות ישראליות, הרי שפגיעה זו היא בבחינת תוצאה טבעית של אכיפת החוק. בדיוק לשם מזעור פגיעה אפשרית מעין זו נועדו 3 חודשי ההתארגנות. לקריאת פסק הדין המלא
article 16: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
האירוע הגדול הראשון שצריכה הייתי לסקר ככתבת "די-צייט" שזה עתה הגיעה לישראל היה הטבח שביצע ברוך גולדשטיין בחברון. כבר אז הבחנתי באופיים המיוחד של דיווחי הטלוויזיה הישראלית. במשך ימים שלמים שודרו דיווחים מיוחדים על הנושא, אותן תמונות זוועה הוצגו שוב ושוב לפרטי פרטיהן. אופי דומה לובש סיקורן של התקפות מחבלים על אזרחים ישראלים – מוצגים צילומים ארוכים וקלוז-אפס ממקום התרחשות הרצח. לאחר רצח רבין ראיתי כיצד נוטלת על עצמה הטלוויזיה את תפקיד הפסיכותרפיסט של עם שלם. מי שהיה משותק מרוב אבל יכול היה להשתתף בהתרחשויות ולהתייחס יום ולילה מול המסך הקטן. העובדה שמהדורת "מבט" עוסקת במשך קרוב לשעה אך ורק בהתרחשויות בישראל ובאזור נותנת לצופה, לעתים קרובות, את התחושה שהוא נמצא במרכז העולם. העורכים במערכת לענייני פנים נאלצים להזכיר מדי פעם שיש סכסוכים, משברים קואליציוניים או בחירות גם במקומות אחרים בעולם.   מרחק זה מכביד במדינה שבה החדשות נשמעות מדי שעה, אפילו בזמן נסיעה באוטובוס ציבורי. אכן, קורה כאן לא מעט, אולם גם כלי התקשורת מדווחים הרבה מאוד. שני העיתונים היומיים הגדולים, "ידיעות אחרונות" ו"מעריב", נאבקים על התפוצה, ומאבק זה משתקף, כמו בכל מקום, בעיקר בכותרות צעקניות ולאו דווקא בעליית רמת הכתיבה העיתונאית. פירושו של דבר הרבה "בלה-בלה", שבארצות אחרות מופץ על-ידי "העיתונות הצהובה". מאידך, אין בישראל, למרבה המזל, אף לא עיתון אחד מסוג ה"בילדצייטונג" הגרמני או "הסאן" האנגלי. לעיתונות ה"בלה-בלה" יש לשייך, בעיני, גם את העיסוק הרעשני במשפחת נתניהו. אין ספק שראש הממשלה, הדוגל בסגנון פוליטי פסבדו-אמריקאי, הביא זאת על עצמו. אולם, אפילו כמשקיפה מן הצד אינני יכולה להשתחרר מהחשד שאילו היה זה שמעון פרס שהיה מבזבז 3,000 דולר בבית-מלון בדאבוס, היתה לכך תהודה פחותה בהרבה. במקרה זה, ייתכן שהגישה התקשורתית השלילית, שנתניהו כה מרבה להתלונן עליה, מילאה בכל זאת תפקיד מסוים, אם כי קטן, שכן יש מספיק סיבות אחרות, ראויות, לדיווח ביקורתי. התחרות על התפוצה מוליכה, לעתים, לפרסום סנסציות שהאקטואליות שלהן אינה עולה על 24 שעות. אולם כיוון שידיעות ישראליות המוצגות כחשובות מאומצות כמעט מיידית על-ידי כתבי העיתונות הבינלאומית, מופיעים בתקשורת האירופית והאמריקאית דיווחים על אודות אירועים שכבר אינם אקטואליים. לדוגמה, דיווח על ראיון עם פרופ זאב מעוז, מנהל המכון ללימודים אסטרטגיים באוניברסיטת תל-אביב, שבו הוא מתייחס במלוא הרצינות לאפשרות של פוטש צבאי בישראל, הופיע ביומון הגרמני "פרנקפורטר אלגמיינה צייטונג", אף שבאותה עת שוב לא זכה כלל לתשומת לב ציבורית. דיווח זה הוביל לקריאה טלפונית אלי ממרכז השבועון "די-צייט" בגרמניה, שעורכיו רצו מאמר מפורט בנושא לשבוע לאחר מכן. לאחר כמה וכמה שיחות עם "יודעי דבר", אושר לי את אשר כבר שיערתי קודם לכן: שהנושא הוא "זבוב שתוחלת חייו היא יום אחד", כפי שאופייני לתנאי התקשורת הישראלית. אך כיצד להבהיר זאת למערכת שבועון הבית שלי, שעורכיו קראו זה עתה על הנושא בעיתון היומי החשוב בגרמניה? לא כל מה שהתקשורת הישראלית מייצרת מדי יום ביומו הוא באמת "אקטואלי" כפי שהוא מוצג. לעבוד ככתבת חוץ עבור שבועון מסוג "די-צייט" משמעו לדווח על התפתחויות ארוכות טווח. אולם, משום שכל העת מועברים מישראל כל-כך הרבה דיווחים אקטואליים, עלי ללחוץ על המערכת בהמבורג שוב ושוב שגם לה כדאי לפרסם נושאים חשובים שהם עדיין בלתי ידועים, ושאנחנו יכולים להדפיסם ראשונים. ברם, אם מתפוצץ מטען חבלה או יש התנגשויות אלימות, אין ברירה אלא להזיז מאמר מתוכנן על תום עידן הקיבוצים או על הקוניקטורה בתחום הטכנולוגיה המודרנית, לטובת המצב ה"אקטואלי באמת". גיזלה דאכס היא כתבת השבועון הגרמני "די-צייט" בישראל גיליון 9, יוני 1997
article 17: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
בדירתה של השחקנית אלפרידה ריטר, שזה עתה חזרה מרוסיה. מזוודות פרוקות למחצה. העיתונאים פיקסל, פייגל והלברשטאם מנופפים בזרועות ומציפים אותה בשאלות. שלושתם ביחד (בערבוביה): יש לך סימנים של הנאגאייקות [שוט רוסי]? בואי תראי אותם? אנו רוצים פרטי פרטים, details. איך הייתה המוסקוואיות? מה הרשמים שלך? את בוודאי סבלת נורא, את שומעת, בוודאי ס ב ל ת? פיקסל: תארי כיצד התייחסו אליך כאל אסירה! פייגל: אנא ספרי על רשמייך עבור מהדורת הערב! הלברשטאם: תארי עבור מהדורת הבוקר מה הייתה האווירה בדרך חזרה! אלפרידה ריטר (במבטא צפון גרמני ובחיוך): רבותי, אני מודה לכם על העניין הרב, זה באמת נוגע ללב, שהווינאים האהובים שלי שמרו את אהדתם אלי. אני מודה לכם מכל הלב, שכל כך טרחתם באופן אישי. הייתי בשמחה גם מחכה עם פריקת המזוודות, אולם אינני יכולה לומר לכם אלא שהיה מאוד מאוד מעניין, ששום דבר רע לא קרה לי ושהנסיעה חזרה היתה אמנם ארוכה, אבל אפילו לא במקצת קשה, ושאני (בטון שובב) מאוד שמחה להיות שוב בווינה האהובה. האלברשטאם: מעניין—כלומר הנסיעה חזרה היתה ארוכה—את מוכנה להודות בכך? פייגל: היא אמרה קשה. פיקסל: חכו רגע, את ההקדמה כתבתי כבר במערכת—רק רגע—(כותב)—מיסורי השבי הרוסי נפדתה, ולאחר נסיעה ארוכה וקשה הגיעה סוף-סוף ליעדה. האמנית הגירה דמעות שמחה, ביודעה על היותה שוב בעירה האהובה וינה. אלפרידה ריטר (מאיימת עם האצבע): דוקטור שלי, דוקטור שלי, את זה לא אמרתי, להיפך, אני אמרתי שבכל הקשור אלי אינני יכולה להתלונן על כלום. פיקסל: אהה! (כותב) האמנית מתבוננת כעת אחורה בשוויון נפש אירוני מסוים על מה שעבר עליה. אלפרידה ריטר: אבל מה זה?—אני חייבת לומר—לא, דוקטור, אני מזועזעת. פיקסל (כותב): אבל אז—כשהמבקר רענן את זיכרונה, היא ביטאה זעזוע. במלים נרגשות תארה ריטר כיצד ניטלה ממנה כל אפשרות להתלונן על היחס לו זכתה. אלפרידה ריטר: אבל דוקטור, מה אתה מנסה לעשות?—אני בשום אופן לא יכולה לומר... פיקסל: היא אפילו לא יכולה לומר. אלפרידה ריטר: אבל באמת—אני לא יכולה באמת לומר. הלברשטאם: אבל באמת, את לא יודעת שאפשר לומר הכל?! חברה יקרה, הביטי, קהל הקוראים רוצה לקרוא, את מבינה. את י כ ו ל ה לומר. אצלנו בוודאי, ברוסיה אולי לא, כאן תודה לאל יש זכות דיבור, לא כמו ברוסיה. כאן השבח לאל ניתן לומר הכל על המצב ברוסיה. האם ברוסיה התעניין עיתון כלשהו בך כמו כאן. נו אז! פייגל: ריטר, גלי תבונה. האם את חושבת שקצת פרסומת תזיק לך במקום שבו את עוד מתכוונת להופיע? נו אז! אלפרידה ריטר: אבל רבותי—אני לא יכולה—זה הרי מצוץ מהאצבע—לו הייתם רואים זאת בעצמכם—לו הייתה לי אפילו תלונה מזערית על הצקות ברחוב או במשרדים —אתם מעלים על דעתכם שהייתי שותקת? פיקסל (כותב): רועדת עדיין מהתרגשות, נזכרת ריטר כיצד ההמון ברחוב מעך את אצבעותיה, כיצד הציקו לה במשרדים כאשר העזה להביע תלונה מזערית וכיצד היא היתה חייבת לשמור על שתיקה בנוגע לכל החוויות האיומות הללו. אלפרידה ריטר: אבל דוקטור, אתה חומד לצון. אני יכולה לומר לכם אפילו שהשוטרים באו מאוד לקראתי, הושיטו יד היכן שיכלו. לא היתה לי בעיה כלשהי לצאת החוצה לכל מקום שרציתי, ולחזור הביתה אחר כך, אני מבטיחה לכם, לו הייתי מרגישה אפילו לשנייה אחת כאסירה... פיקסל (כותב): האמנית מספרת, שבמקרה אחד כאשר היא ניסתה לצאת החוצה, באו השוטרים לקראתה, אחזו בה בידה והחזירו אותה הביתה, ושלמעשה חיה חיי אסירה... אלפרידה ריטר: כעת אני באמת כועסת—אין זו אמת רבותיי-אני מוחה! פיקסל (כותב): היא באמת כעסה, בהיזכרה בחוויות אלה, במחאותיה חסרות הטעם. אלפרידה ריטר: אין זו אמת רבותיי! פיקסל (כותב): לא אמת? מה זאת אומרת לא אמת? כל מלה שכתבתי יצאה מפיך. מערכה ראשונה, תמונה 14, מתוך "ימי האנושות האחרונים: טרגדיה בחמש מערכות עם פתיח ואחרית דבר" מאת קארל קראוס, בתרגומה של ד"ר איריס רחמימוב מאוניברסיטת תל-אביב, מובאת כאן באדיבות האוניברסיטה Karl Kraus, Die Letzten Tage der Menschheit: Tragödie in fünf Akten mit Vorspiel und Epilog Edition 1926 (Die Fackel Wien, Leipzig) מה שנשמיד / אורן פרסיקו מי שצורך תקשורת באופן ביקורתי, חב חוב עצום לקרל קראוס גם אם מעולם לא קרא מילה אחת שכתב
article 18: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
חברות וחברים, בדרך לניצחון נוסף באחד המאבקים שלנו! דיווחנו לכם על זה ראשונים עוד כשזה היה בתנור, אך כעת זה סופי: מבקר המדינה קובע בדוח רשמי כי על כל איש ציבור לפרסם מדיניות למחיקת פוסטים ביקורתיים בדפיו הציבוריים, וכי חסל סדר חסימה שרירותית!  השנה אספנו יחד אתכם מידע על פוליטקאים שחוסמים אזרחים בעמודי הפייסבוק שלהם – ללא אזהרה מראש, וללא כל סיבה מוצדקת. כלומר מגיבים שלא התבטאו באלימות, אלא רק העבירו ביקורת מנומסת או שאלו שאלות – אוידו מדפים שאנו מממנים באמצעות כספי מיסים. אותם גולשים נחסמו מדפים שלא דנים בהם על עיצוב הסלון, אלא על התנהלות ציבורית. פנינו לוועדת האתיקה של הכנסת בנושא – וחסמו אותנו. עיתונאים אחרים? צחקו עלינו. לבסוף ערכנו סקר חסימות גדול יחד עם אסתי סגל, ופנינו למבקר (יחד עם רבים אחרים שנחסמו). כעת מבקר המדינה מתקין כללים דיגיטליים מעולים! "מניעת ביקורת לא נוחה לאיש הציבור או לגוף הציבורי" הוא אומר, אך אינה סיבה המצדיקה חסימה. לדברי המבקר, יש לנקוט תחילה ב"אמצעים שפגיעתם בחופש הביטוי פחותה, כמו מתן אזהרה או חסימה מוגבלת בזמן". המבקר קבע כי על גוף ציבורי או איש ציבור המפעיל דף פייסבוק ציבורי לפרסם מדיניות בדבר השימוש בדף ולקבוע נהלים. "על נוהלי השימוש לעלות בקנה אחד עם הזכות לחופש הביטוי ולכלול אמצעי תגובה מידתיים שיינקטו נגד המפרים את מדיניות השימוש בדף, כגון אזהרה קודם מחיקה או חסימה לזמן מוגבל בתגובה על ההפרות הראשונות". עוד הוא קובע שהסנקציות צריכות להיות מנומקות ויש לתעד את הטלתן. הכנסת והפוליטיקאים עלולים לא לאמץ את הנחיות המבקר בנושא. אך כעת עתירה שתוגש לבית המשפט בנושא תוכל להישען על פסיקתו! במיוחד מול שרים וראשי ערים (מול הח"כים פסיקת המבקר היא יותר בגדר המלצה, בניגוד לרשות המבצעת). אז מי מרים את הכפפה?   
article 19: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
אם תמונה שווה אלף מלים, אולי אפשר להסתפק בטקסט? מתברר שזאת עמדתו של ה"ניו-יורק טיימס". קוראיו של העיתון האמריקאי יכלו לקרוא שאת השער של הגיליון החדש של "שרלי הבדו" תעטר דמותו של הנביא מוחמד, בעינו דמעה, בידיו השלט "Je suis Charlie" ומעליו הכיתוב "הכל נסלח". אבל את הקריקטורה עצמה לא יכלו לראות. המאמר של רייצל דונאדיו מה-12.1.15 מתאר את ישיבת המערכת של 25 הניצולים מהטבח בשבועון הסאטירי, שהתנהלה במשרדי העיתון "ליברסיון", שהתנדב לספק את האכסניה הזמנית. בסיום הישיבה המוצלחת, כותבת דונאדיו, "בשמחה אם גם באירוניה", הם פרצו בקריאות "אללהו אכבר". המאמר מלווה בשלוש תמונות, באחת מהן נראים הניצולים העמלים על הגיליון שיודפס בחמישה מיליון עותקים, במקום 60 אלף שבשגרה. אבל הקריקטורה שבמרכז העניין, כמו גם הקריקטורות האחרות של מוחמד שפירסם "שרלי" בעבר, אינן ביניהן. צריך סיבה טובה כדי לא לכלול את הקריקטורות בכתבה הזאת ובדיווחים השונים על הפיגוע. האם הסיבה של ה"טיימס" היתה טובה דייה? רבים חשבו שלא. האומבודסמן של העיתון, מרגרט סליבן, הקדישה שני טורים לעניין. את ההחלטה לא לפרסם קיבל העורך הראשי דין באקט, היא כותבת, ונימק זאת כהתחשבות בקוראים: "יש לנו סטנדרט שמשמש אותנו נאמנה כבר זמן רב: יש הבדל בין עלבון שלא לצורך לבין סאטירה. רוב הקריקטורות הן עלבונות שלא לצורך". באקט הכחיש כי מדובר בכניעה לפחד מפני פעולת תגמול או דאגה לשלומם של אנשי ה"טיימס" ברחבי העולם. התייעצתי עם אנשי הדסק הבינלאומי, סיפר העורך, ואלה אמרו שהם אינם חוששים. ההחלטה היתה עקרונית, הצהיר. אפשר להבין זאת: ה"טיימס" לא היה מוצא לנכון לפרסם קריקטורות כאלה בימים כתיקונם, אז מדוע היום? אלא שאם אפשר להצדיק את אי-הפרסום של הקריקטורות הקודמות של "שרלי" בדיווחים לאחר הפיגוע, כאשר הפוקוס החדשותי היה הטבח עצמו והתמונה המרכזית היתה זירת האירוע רווית הדם, הרי כאשר במוקד נמצא הגיליון החדש, הדיווח ללא השער המדובר מעורר תחושת צדקנות יותר מאשר כבוד לקוראים רגישים. ואולי גם הערך החדשותי של הקריקטורות אינו מחריג אותן מההתנהלות בשגרה ואינו מצדיק את הפגיעה האפשרית ברגשות הקוראים? המוטו של ה"ניו-יורק טיימס", שמופיע בראש כל מהדורה, הוא "כל החדשות שראויות לדפוס". לפנינו, אם כן, דילמה בין "כל החדשות" לבין "הראויות לדפוס". כספינת הדגל של העיתונות האמריקאית, ה"טיימס" מושך תשומת לב רבה יותר, ובהתאם גם מעניק תשומת לב יתרה להצדקת החלטותיו. אבל כלי תקשורת אחרים נהגו באופן דומה. גם הרשתות CNN ו-NBC, כמו גם הסוכנות AP, לא פירסמו את הקריקטורות. "וושינגטון פוסט" נמנע בתחילה מפרסום הקריקטורות הישנות, בדומה ל"טיימס", מתוך רגישות לקוראיו (למעט במאמר דעה, בהחלטה של עורך הדעות), אבל בדיווחו על הגיליון החדש של "שרלי" הביא את תמונתו, וכך נהג גם ה"וול-סטריט גורנל". בטורה השני, לאחר הדיווח על השער של "שרלי", סברה האמבודסמן סליבן שה"טיימס" היה צריך להכריע באופן דומה: "קוראי העיתון לא היו צריכים ללכת למקום אחר כדי למצוא את התמונה". ייתכן של"ניו-יורק טיימס" היה קל לדבוק בעקרון אי-הפרסום מפני שעם האינטרנטיזציה של התקשורת, קשה להאמין שגם הקוראים הנאמנים ביותר לא נחשפו לתמונות. אפילו עיתונם האהוב סיפק קישור לתמונת השער החדש; כך הקוראים נחשפים למלוא האינפורמציה, בעוד שהעיתון יכול לשמור על העמדה הבלתי מתפשרת. אפשר לתהות: האם ההחלטה של באקט היתה נותרת בעינה גם בעידן לא מקוון, עת הקוראים היו תלויים במידה רבה בעיתון כדי להיחשף לתמונת השער של "שרלי"? כלי תקשורת אחרים הציגו עמדה עקרונית שונה בתכלית. פלטפורמות אינטרנטיות כמו "הפינגטון פוסט" ו"באזפיד" פירסמו את הקריקטורות מלכתחילה ובהבלטה. נח שכטמן, עורך ב"דיילי ביסט", שפירסם פאנל של הקריקטורות, אמר ל"קולומביה גורנליזם ריביו" ש"כלי תקשורת שמחליטים שלא לפרסם את התמונות האלה או לטשטשן ראויים לגינוי". עיתונים מרכזיים באירופה פירסמו גם הם את הקריקטורות, ביניהם "פרנקפורטר אלגמיינה צייטונג" הגרמני, "נויה זוריצר צייטונג" השווייצרי, "קוריירה דלה-סרה" האיטלקי וכמובן "לה-מונד" הצרפתי. אבל דווקא העיתון הדני "יילנדס פוסטן", שב- 2005 פירסם 12 קריקטורות של מוחמד שעוררו מהומה רבתי, שמר הפעם על שתיקה ויזואלית. העורך יורן מיקלסן מצוטט ב"קולומביה גורנליזם ריביו" כאומר: "אני שומר על זכותי כעורך לפרסם בעתיד קריקטורות מכל הסוגים. אבל לא עכשיו. האמת היא שמבחינתנו זה יהיה חסר אחריות לגמרי לפרסם כעת קריקטורות ישנות או חדשות של הנביא. רבים לא ירצו להודות בכך. אני מודה בכך, הגם שבחוסר רצון".
article 20: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
מהו מדור "הגנזך" דו"ח כספי, 2008 דו"ח כספי, 2009 דו"ח כספי, 2010 דו"ח כספי, 2011 דו"ח כספי, 2012 דו"ח כספי, 2013 דו"ח כספי, 2014 דו"ח מילולי, 2008 דו"ח מילולי, 2009 דו"ח מילולי, 2010 דו"ח מילולי, 2011 דו"ח מילולי, 2012 דו"ח מילולי, 2013 דו"ח מילולי, 2014 תקציר הליכי ביקורת מטעם רשם העמותות, 2015 חמשת מקבלי השכר הגבוה בעמותה, 2009 חמשת מקבלי השכר הגבוה בעמותה, 2010 חמשת מקבלי השכר הגבוה בעמותה, 2011 חמשת מקבלי השכר הגבוה בעמותה, 2013 חמשת מקבלי השכר הגבוה בעמותה, 2014 עמותת יתדות תשמ"ו להחדרת ערכי היהדות: תעודת רישום, 1986 נסחי חברה, יתדות ת.ש.מ.ו הוצאה לאור ופרסומים בע"מ: 22.4.18 | 8.4.21 עשיית שימוש כלשהו, לרבות עיון, קריאה והסתמכות על מסמכים כשהם לקוחים מתוך מדור זה, היא בבחינת הסכמה מכללא מצדו של עושה השימוש לעשות זאת באופן הוגן וסביר ובהתאם לכל דין, תוך הימנעות מהפרת זכויות כלשהי. המסמכים הנכללים במדור מפורסמים כפי שנתקבלו, ול"הצלחה" ו/או ל"העין השביעית" אין ולא תהיה כל אחריות ו/או שליטה על תוכנם, צורתם, שלמותם וכיו"ב. גולשים המחזיקים בידיהם מסמכים שיש תועלת בחשיפתם לאור השמש מוזמנים לפנות אלינו ולמסור אותם באמצעות כתובת האימייל contact@the7eye.org.il
article 21: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
גון סטיוארט, מנחה ה"דיילי שואו" בערוץ קומדי-סנטרל, הוא הסטיריקן המצליח והמפורסם ביותר בארה"ב. סקרים ומחקרים טענו כי התוכנית בהגשתו שקולה למשדרי חדשות רגילים מבחינת היקף המידע המוצעת לצופים, וכי עבור נתח גדול של צופי הטלוויזיה האמריקאים היא משמשת ספק המידע העיקרי של אקטואליה.  לכבוד פרשת האזנות הסתר, המאיימת על אחיזתו של רופרט מרדוק באימפריית העיתונות הגדולה בעולם, כמה קטעים מן התוכנית העוסקים באיל התקשורת – מ-2003 ועד לפרשה הנוכחית. קטעי הווידיאו מובאים כאן בהתאם לרשיון השימוש באתר התוכנית. The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook The Daily Show with Jon Stewart Get More: Daily Show Full Episodes,Political Humor & Satire Blog,The Daily Show on Facebook
article 22: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
 "תולעת המשפט" הוא פרויקט ביג דאטה שנועד "להנגיש בצורה פתוחה וגולמית נתונים על הנעשה בבתי-המשפט בישראל", כך על-פי הצהרת הכוונות של מייסדו, אנדי וורמס. וורמס שוחח על הפרויקט ועל תפיסת העולם שמאחוריו ב"קול העין", תוכנית הרדיו של "העין השביעית" וקול-הקמפוס. להלן גרסה ערוכה של השיחה שקיים איתו המנחה איתמר ב"ז. "תולעת המשפט", מספר וורמס, עושה שימוש במאגר הנתונים של אתר האינטרנט של הרשות השופטת, המציג מידע על התיקים המשפטיים הנידונים בבתי-משפט ברחבי הארץ. "תולעת המשפט עושה דבר מאוד פשוט: היא לוקחת את כל הנתונים ומכניסה אותם לגיליון אלקטרוני, כלומר לאקסל, כך שכל אחד יוכל לעבוד על זה עם כלים סטטיסטיים ומספריים ולעשות את הבדיקות שהוא מעוניין בהן ולהגיע למסקנות". איזה סוג של מסקנות אפשר להסיק מהמידע שהנגשת עד עכשיו? "למשל, כמה תיקים נפתחים בכל בתי-המשפט, כמה שופטים מטפלים בכמה תיקים, ובאיזה סוגים של תיקים. פרסמנו גם רבע מיליון רשומות של מינויים מקצועיים בשכר שנעשו בבתי-המשפט – בתי-המשפט בארץ, כשהם מנהלים תיקים, ממנים אנשי מקצוע כמו רופאים או עורכי-דין שמסייעים בתיק. "פעם פנה אלי עיתונאי שרצה לבדוק האם יש דפוסים שחוזרים על עצמם כשבתי-המשפט ממנים אנשי מקצוע – למעשה הוא רצה לבדוק האם יש איזושהי קומבינה שלפיה אנשי מקצוע מסוימים מקבלים הרבה יותר מינויים מאנשי מקצוע אחרים. לשמחתנו לא יצא מזה שום פרסום כי העיתונאי הגיע למסקנה שאין משהו חריג, שבאמת התיקים מפוזרים באופן די רחב בין מספר גדול מאוד של אנשי מקצוע. הדבר המעניין הוא שיש לנו את היכולת בתור אזרחים ובתור פעילים לבדוק את הרשויות שלנו ולעמוד על תפקודן". למה להנגיש מידע דווקא ממערכת המשפט? "מערכת המשפט היא מערכת מאוד חשובה בישראל, שנוגעת לכל תחומי החיים שלנו – לחיינו הפרטיים, לחיינו העסקיים וליחס בין האזרחים לבין הרשויות. למעשה, זו תמונת ראי של החברה כולה. אפשר לראות באיזה ערים מגישים הכי הרבה תביעות, איזה חברות ביטוח או חברות תחבורה מקבלות הכי הרבה תביעות, מה שיעור התביעות שנמצאות מוצדקות. דרך הסכסוכים, התביעות והתיקים בבתי-המשפט אנחנו רואים תמונת מצב של כל החברה הישראלית". ב"תולעת המשפט" אתה מתבסס על מידע פומבי שהממשלה מנגישה. איזה ציון היית נותן לממשלה בתחום תחזוקת מאגרי הנתונים הפתוחים שלה? "תולעת המשפט סורקת אך ורק את החלק הפומבי של אתר בתי-המשפט. לחלק החסוי אין לנו גישה. מצד אחד מערכת המשפט, בגלל הטבע והייעוד שלה, וגם בגלל החוקים בארץ, היא אחת המערכות הכי פתוחות בישראל – וכל אחד יכול להיכנס ולמצוא שם נתונים. מצד שני, המערכת מאוד קשה ומסורבלת לשימוש. אין למשל פונקציות של חיפוש או סטטיסטיקות". צריך לציין, מדובר בפונקציות מאוד בסיסיות. אם אני רוצה למשל לראות במערכת "נט-המשפט" את כל ההליכים שקשורים לאהוד אולמרט – אני לא יכול פשוט להקיש כמו בגוגל "אהוד אולמרט" ולקבל את כל התיקים. "זה לא קיים. אתה צריך לחפש את זה ידנית בתהליך מאוד ארוך ומייגע שייקח לך אלפי שאילתות, או שאתה יכול לנסות את מזלך ולשלם כסף למאגרים פרטיים שנמצאים בשימוש של משרדי עורכי-דין, אבל בהם לא כל הנתונים מופיעים – רק מה שיש בו עניין לעורכי-דין. "עורכי-דין בדרך כלל מתעניינים במקרים שבהם בית-המשפט הגיע לפסק דין והפעיל עקרונות משפטיים. לעומת זאת, בתולעת המשפט אפשר למצוא גם תיקים שהסתיימו בפשרה, שאין בהם בדרך כלל עניין משפטי – אבל לפעמים אפשר לגלות בהם דפוסים. למשל, חברה שמגיעה ליותר מדי פשרות – יכול להיות שהיא פועלת לפי שיטת מצליח ולא מטפלת בלקוחות שלה בצורה הגונה". מה גרם לך להקים את האתר? "האתר הוקם בהשראת הסדנא לידע ציבורי, עמותה שעוסקת בהנגשת מידע ממשלתי. השתתפתי פעם בהאקתון שלהם, הם עושים דברים דומים עם מאגרים אחרים, כמו מאגרים של רשויות הבנייה והתכנון ומאגרים של תאונות דרכים. הנושא עלה – ולקחתי את זה לאט-לאט. "תולעת המשפט נמצאת בקשר עם מספר חוקרים באקדמיה, עיתונאים ופעילים שעושים שימוש בנתונים כדי לבדוק את הנושאים שמעניינים אותם. זה פרויקט מאוד צעיר שפועל עם מעט משאבים, אז בינתיים זה לא הניב שום פרסום, אבל יש הרבה אנשים שמתעניינים ועובדים עם זה". שלוש שנים מהיום, איך היית מדמיין את "תולעת המשפט"? "בעוד שלוש שנים, אם יהיו זמן ומשאבים, תולעת המשפט תשקף באופן מלא את כל הפרטים שקיימים באתרי הממשלה, וגם תתעדכן בזמן אמת כך שניתן יהיה לראות היום את כל מה שקרה אתמול במערכת המשפט". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס מדי שבוע בימי חמישי בשעה 12:00, וזמינה להאזנה באתר התחנה ובאתר "העין השביעית". ניתן גם להתחבר לפיד ה-RSS של "קול העין" באתר icast. עורכת מוזיקלית: חן ליטבק.
article 23: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
 חיים זיסוביץ משוחח עם השופט בדימוס מישאל חשין ועם העיתונאי מוטי קירשנבאום, על הסוגיות שמעוררות ההדלפות של תמלילי החקירה של ראש הממשלה אהוד אולמרט. האם הפרסום פוגע בהליך המשפטי, ולמי יש אינטרס להדליף את החומרים?  התקשורת פרסמה בהבלטה סרטון וידיאו שצילמה נערה פלסטינית בשליחות ארגון "בצלם", המתעד חייל צה"ל יורה כדור גומי בעצור פלסטיני כבול. חיים זיסוביץ משוחח עם אורן יעקובוביץ מ"בצלם", אור הלר מערוץ 10 ויועצת התקשורת אמילי עמרוסי (לשעבר דוברת מועצת יש"ע): האם ראוי שהתקשורת תעשה שימוש בחומרים "מטעם", שיכול להיות שנערכה בהם מניפולציה?  "עם כל הקושי, אני חייב להצטרף למבקרים כולם... לפעמים גם הקונצנזוס יכול להיות צודק". יאיר גרבוז על התוכנית "הפוליגרף", על הטלוויזיה כמשק אוטרקי ועל סיום עונת השידורים של "תיק תקשורת". התוכנית תשוב בתום הפגרה.
article 24: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
שכר הח"כים יעלה השבוע בכ-1,300 שקלים. את זה אתם כבר יודעים. אבל מה היה קורה אילו הח"כים היו מקבלים את המלצת הוועדה שהם בעצמם מינו לענייני התנאים שלהם? בדקנו: השכר היה עולה במצטבר, מאז 2015, בכ-680 שקל בלבד, במקום בכ-5,300 ש"ח. הפעם ב #טרחנות_לשבת החלטנו לבדוק מה היה קורה אם הח"כים לא היו קובעים לעצמם את השכר. * ועדה ציבורית שמינתה הכנסת דנה בסוגיית השכר במשך חודשים רבים, ולבסוף קבעה כי על השכר להיות מוצמד למדד המחירים לצרכן (יוקר המחיה) ולא לשכר הממוצע במשק. כתוצאה מכך, שכר הח"כים היה אמור להפסיק לזנק מדי שנה, מעשה שחברי הכנסת לא היו מוכנים לסבול. אז מה עשו? ועדת הכנסת בראשות דוד ביטן פשוט דחתה את המלצתה של הוועדה ב-2015. במקום זאת, הח"כים קבעו כי השכר יוצמד לשכר הממוצע במשק.  המשמעות הישירה: העלאת שכר של בין 700 – 1400 ש"ח בחודש מדי שנה. יש לציין כי חברי אופוזיציה מהמחנה הציוני, יש עתיד ומרצ נלחמו, ללא הצלחה, בניסיון לקבל את המלצות הוועדה הבלתי תלויה. בהערכה שביצענו, מצאנו כי אם הצמדת השכר הייתה מתקבלת כפי שהציעה הוועדה – לפי מדד המחירים – השכר בין שנת 2015 לשנת 2020 היה עולה בכ-680 שקל (במקרה שמדד ירד השכר היה אמור לקפוא). פתרון ביניים שניתן היה לאמץ, הוא תמהיל של הצמדת השכר הממוצע ויוקר המחייה, וכך לקבל העלאה ריאלית, אך מתונה יותר לאורך השנים. בנקודה זו ראוי לציין גם את השרים שסידרו לעצמם מנגנון הצמדה דומה, פשוט כי הם חששו שהח"כים "הרגילים" ירוויחו יותר מהם.  לפני שנתיים פעלו השרים מול ועדת הכספים כדי לסדר לעצמם העלאה רטרואקטיבית באותה שנה של כ-5,000 שקל בחודש, סכום הנושק לשכר המינימום בישראל (5,300 שקל), יחד עם הצמדה דומה – לשכר הממוצע. כתוצאה, שכר השרים זינק מ-39,236 ל-44,200 ש"ח. לאחר העלאה בינואר 2019 והעלאה נוספת בינואר הקרוב, יעמוד השכר על מעל ל-50,000 שקל (כאמור, סכום סופי יקבע בינואר). תארו לכם שאתם יושבים תשעה אנשים בבר, וכל אחד מכם מרוויח שכר מינימום – 5,300 שקל. שכרכם הממוצע הוא גם 5,300 שקל. פתאום נכנס לחדר מנהל בנק, ששכרו עומד על מאתיים אלף שקל בחודש – השכר הממוצע יקפוץ ל-24,770 שקלים!  מנגד עומד השכר החציוני, הקו שחותך באמצע את מקבלי השכר, 50% מהשכירים מרוויחים מתחתיו ו-50% מעליו. במקרה הזה השכר החציוני לא ישתנה, ויישאר על 5,300 שקל. בשונה מהשכר הממוצע שמפורסם פעם בחודש, השכר החציוני מפורסם פעם בשנה, ובשנת 2018, עמד על 7,988 שקל. זאת בשונה מהשכר הממוצע  במשק, שעמד באותה תקופה על 10,584 שקל. בשורה התחתונה: הממוצע רגיש מאד לנתונים קיצוניים, ואם אלו יגדלו ופערי השכר במשק יתרחבו, יעלה גם שכר הח"כים. תמהיל של ממוצע ומדד היה יכול לרסן את הקפיצות האלו, ועדיין לספק העלאת שכר סבירה מדי שנה. * השנה האחרונה הייתה חריגה ביותר והכנסת כמעט ולא עבדה. הח"כים יקבלו העלאה שאף ארגון לא היה מאשר לעובדיו. פנינו לכלל סיעות הכנסת וכרגע מפלגות כחול לבן, ישראל ביתנו והמחנה הדמוקרטי הן היחידות שהסכימו לוותר על העלאת השכר הקרובה. אנו קוראים לשאר חברי הכנסת לפעול באופן דומה. לא עבדתם שנה. העלאה הזו לא מגיעה לכם. 
article 25: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
המחקר מנתח מכתבים שפורסמו ב"הארץ" במחצית הראשונה של 2003. נמצא כי הכותב הממוצע נמנה עם המגזרים החזקים בחברה; שיעור בני הקבוצות המוחלשות נמוך. התפלגות נושאי המכתבים מצביעה על התעלמות מן השסעים החברתיים לטובת מיקוד תשומת הלב בסוגיות פוליטיות/מפלגתיות. כותבים רבים נוקטים לשון "אנחנו", האמורה לכלול את כלל האזרחים. אף שהפרופיל הסוציו-דמוגרפי של החתומים על המכתבים הוא של אליטות, מרביתם מייצרים את הרושם כאילו יש אחידות בתוך החברה הישראלית וכאילו השסעים הפנימיים ממוזערים עד כדי אי-נראות. האויב הערבי נתפס, מכונן ומשועתק כישות שמעברה השני מתגלמת ישות אחידה ולְכידה של "כלל עם ישראל". המחקר נערך במסגרת הסדרה "התקשורת המגזרית בישראל", פרי עבודתה של קבוצת מחקר שקמה בשנת 2003 במסגרת מכון חיים הרצוג.
article 26: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
דייוויד בלאט נראה מהורהר על שער מוסף הספורט של "ידיעות אחרונות". "מחפש תשובה" היא כותרת טובה. כוחה במה שלא נאמר בה. השער מזמין את הקורא למה שנראה ככתבת פרופיל על מאמן מכבי תל-אביב. זהו שער יום חמישי קלאסי של ספורט "ידיעות אחרונות", לקראת משחק היורוליג בערב. העיתון של הקבוצה ממשיך במסורת מופלאה של 40 שנה, ואפילו עם אותו כתב – רפאל נאה. אלמלא התבקש מבט חדש על ספורט "ידיעות", לא היתה סיבה להתעכב על השער יותר משלוש שניות.  דפדוף לעמ 2 הזמין תהיות. מה שהוצג כסיפור מגזיני על בלאט וזכה לכותרת מסוגננת ולתצלום דיוקן מבטיח התגלה כלא יותר מידיעה שגרתית מנופחת. הרבה מלים, מעט חדשות. מאחורי החזות החגיגית התגלתה עבודה עיתונאית לא משכנעת. בלאט עצמו סיפק רק כמה משפטים בנאליים, ייתכן אפילו שנלקחו ממסיבת עיתונאים. האזכור של חילוקי דעות בין ההנהלה למאמן אינו חדש. סימן השאלה שהמערכת הציבה מעל דמותו של בלאט עובר לקוראים. הם אלה שמחפשים כעת תשובה לשאלה מה חידש להם העיתון. ריבוע קטן בעמ 2 הבטיח ראיון על כשלון הקבוצה עם גיא גודס, עוזרו של בלאט. יש רק בעיה קטנה: בשביל לקרוא אותו יש לסגור את העיתון וללכת למחשב, לאתר ynet. בכך מסמן העיתון את האמת שעדיין אין אומץ להודות בה: החיים מתנהלים במקום אחר, או בעצם באתר האינטרנט שלנו. התוכן המוצע ב-ynet נראה מעניין יותר מהאטריות הצפודות שהוגשו בעיתון. ההפניה לאתר כמוה כהודאה באוזלת יד. או אם תרצו, העיתון מובס על-ידי עצמו. רפאל נאה, המסקר הנצחי של מכבי תל-אביב, הוא שם נרדף לעיתונות של פעם. אין פסול בעיתונות של פעם בתנאי שהיא לא עיתונות חצר. התפקיד של נאה לא רלבנטי כבר מזמן, אבל הקריירה שלו בלתי נגמרת. הסחורה שהוא מספק צפויה ולעוסה. את מירב העניין בנוגע לבלאט מספקים באותו יום ב"ידיעות" אריה מליניאק בפרשנות יצירתית ועמיר פלג בעיתונות נשכנית. ובכל זאת – מי שתופס את מרכז הבמה הוא דווקא נאה, עם אייטם שמתברר כסיפור ללא כיסוי. עמ 5 גאה להציג את המנה הראויה הכמעט יחידה שיש למדור להציע: "פלג בחמישי". עמוד שיש לו אוהדים רבים, וגם שונאים. פרשנות חריפה שמתגוללת על גיבורי השבוע בליווי איור מרהיב. הטור של פלג הוא להיט, אבל אינו מנוצל בחזית הספורט של "ידיעות". רבע שער כהפניה לפלג הוא המינימום ההכרחי, בוודאי בהתחשב בהיצע של המדור בחמישי האחרון. שני עמודי האמצע הציגו את סופרמן רונאלדו, כוכב השבוע בכדורגל העולמי. מעניין שעורכי המדור ויתרו על הפניה בשער, אולי כי כיכב שם יום קודם. ובכל זאת, לפעמים בחירה מתבקשת היא הבחירה הנכונה. התמיהה גדלה מפני שהפניית השער השנייה בגודלה היתה לראיון משעמם עם יוסי מזרחי, מאמן מכבי נתניה. העמוד שקיבל מזרחי היה החוליה החלשה הנוספת של המדור באותו יום. אחרי שתי שאלות בענייני קבוצתו, נשאל מזרחי על נושאים ברומו של עולם. דעתו על ליגת-העל, הדרבי של ירושלים, אבי לוזון או לימור לבנת לא מעניינת ולא באמת חשובה. גם לסתום חור בגודל של עמוד צריך לדעת. "משחק חופשי" היה לפני כשנה וחצי הטור השבועי שבו מרחו השבוי-לשעבר גלעד שליט ואריק הניג את הגיגיהם המפוהקים. שליט השתחרר בינתיים מהעיתון והקוראים נותרו שבויים של הניג, החתום על טור טרחני-תמהוני. עמוד של קטעי רכילות מחו"ל נראה דליל ומפוספס. תמונת חברתו של רונאלדו נמרחה מכף רגל ועד ראש, ולמרות זאת לא הצליחה להיות אטרקטיבית במיוחד. מדור שאמור להיות שמח וצבעוני – מעוצב באופן מיושן. עשרה אייטמים קצרים הותירו רושם שנכתבו כלאחר יד. אחד מהם הפנה את הקוראים ל-ynet, שם יוכלו לצפות בחזאית צרפתייה מגישה את הפינה שלה בעירום. ייתכן שעורך לחוץ במיוחד כיוון אקדח לרקתו של יאיר קטן, החתום על הטקסטים, וכפה עליו לגרד חומרים. אין הרבה כבוד מקצועי בליהוק של ראש דסק עולם לתפקיד של כתב רכילות. ליד ידיעה על איומי עבריינים כלפי כדורגלן שכבה מודעה עגומה, לא תואר לה ולא הדר, שבישרה ביובש כי תחליבי רחצה התגלו כבעלי ריח לוואי, אם כי הם בטוחים לשימוש. כזה הוא מדור הספורט של "ידיעות": לא מסוכן לבריאות, אבל גם לא ממש מזין. בעיקר עולה ממנו ריח לוואי, שמרמז לקוראים שהחיים האמיתיים מתרחשים על המסך. לא בין הדפים. מאמר זה מתפרסם במסגרת הפרויקט "סריקת מערכות". חלקו הראשון של הפרויקט מוקדש לעיתון "ידיעות אחרונות" 
article 27: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
כארבעה חודשים עברו מאז הניח ח"כ בועז טופורובסקי (יש עתיד) את הצעת החוק שלו שתקנה עצמאות לוועדה הציבורית שדנה בשכר חברי הכנסת ותנאיהם. מטרת ההצעה פשוטה ובנאלית למדי – שבכל הנוגע לתנאים של חברי הכנסת – לא יהיו הם שיקבעו אותם. אך הסיעה הגדולה ביותר בקואליציה, שתומכת במוצהר בהצעה, לא מקדמת אותה, אף שהתחייבה רק לאחרונה לעשות זאת. את הצעת החוק אומנם יזם טופורובסקי אך מאחוריה עומדת כל הסיעה, שכבר שנים מנסה לאשר אותה. אבל כל אותן השנים ישבה יש עתיד באופוזיציה. כעת, ההצעה מונחת על שולחן הכנסת כבר ארבעה חודשים, כשאף אחד לא נוגע בה, לא מזכיר אותה ולא נלחם עליה. לכן דינה עלול להיות קבורה. אבל אנחנו לא אמרנו נואש – זה צודק וזה מה שצריך להיות.  איפה עומדים הדברים? נכון לעכשיו ועדת הכנסת, שלה הסמכות הסופית לקבוע את תנאיהם של חברי הכנסת, אימצה את כל המלצות הוועדה כפי שהן. אבל ההיסטוריה מלמדת אותנו שלא רחוק היום שבו תעלה המחלוקת בין הוועדה הציבורית לבין חברי הכנסת. טוב יעשו ביש עתיד אם יאשרו את הצעת החוק כבר עכשיו. ההצעה של יש עתיד להפיכת הוועדה הציבורית שקובעת את תנאי ההעסקה של חברי הכנסת לוועדה מחליטה היא אולי תיקון קל בנוסח ספר החוקים. אבל במציאות היא תשנה הרבה. לא עוד ח"כים שקובעים את השכר ואת התנאים שלהם, אלא ועדה ציבורית שתיתן את הטון הסופי.  לפני ארבע שנים הגשנו הצעת חוק פשוטה – שקביעת שכר חברי הכנסת תהיה בידי ועדה ציבורית ולא בידי חברי הכנסת. מה פתאום שעובד ועוד שליח ציבור! יקבע לעצמו את שכרו? גם השנה, כמו בכל שנה מאז 2015, כל חברי סיעת יש עתיד יוותרו/ יתרמו את תוספת השכר. לא ניקח שקל מתוספות השכר לעצמנו. pic.twitter.com/4DusVY8xZe לצערנו בהצעה החשובה יש גם שתי "עזים" שלא תורמות לה באופן משמעותי ויגרמו למחלוקת מיותרת שעשויה לעכב את כל המהלך. יש עתיד צריכים לוותר על הסעיפים הללו ולהכריע את הסיפור – ובמהירות. ה"עז" הראשונה היא הקביעה שבראש הוועדה יעמוד שופט. דרישה כזו סתם מכניסה את הצעת החוק לשדה אידיאולוגי מיותר ועלולה לגרור טענה ש"שופטים לא יחליטו עלינו". הוועדה הוכיחה את עצמה בעבר גם בלי שופט בראשה וידעה להוציא החלטות שלא לרוחם של חברי הכנסת.  חלק בעייתי נוסף בהצעה הוא הדרישה שאת הוועדה ימנה יו"ר הכנסת ולא יו"ר ועדת הכנסת. אפשר ליצור היוועצות או החלטה משותפת (כמו שקרה בפועל הפעם כשמונתה הוועדה מחדש רק לפני כמה חודשים) אבל כל ניסיון להעברת כוח ממוקד אחד למוקד שני סתם יוסיף עוד למחלוקת הקיימת. טוב יהיה אם ב"יש עתיד" יוותרו על כל הדרמה המיותרת. עד שיזכרו ביש עתיד לקדם את החוק החשוב, הח"כים ממשיכים בבקשות לוועדה הציבורית, חלקן סבירות וחלקן מעט פחות. לאחרונה אישרה הוועדה יועץ נוסף לח"כ יולי אדלשטיין מהליכוד, שמציג אפס עשייה פרלמנטרית. עוד אושרה העלאת השכר (ההגיונית) למתורגמנית של ח"כ שירלי פינטו מימינה. החלטה טרייה מהשבוע היא הגדלת התקציב לבדיקות רפואיות תקופתיות של חברי הכנסת. חברי הכנסת זכאים לבדיקה רפואית תקופתית במכון פרטי אחת לשנה על חשבון הכנסת. הוועדה הציבורית, שהמלצתה אושרה בוועדת הכנסת, אישרה להגדיל את התקציב מסכום של 931 שקלים ל-1,600 שקלים. שיהיה רק לבריאות. אבל עולה השאלה שאותה הציג ח"כ אוסאמה סעדי (הרשימה המשותפת), שנמנע בהצבעה: "מדוע הציבור צריך לממן רפואה פרטית לחברי הכנסת כשיש רפואה ציבורית שמאפשרת זאת?" ולדעתנו, אם צריך לעשות בדיקה מקיפה שנתית אז מדוע לא לקדם זאת לכלל אזרחי ישראל, ואם זה אפשרי אז מדוע צריך את ההחלטה הזו בכלל? ** הכישלון של יש עתיד באישור הצעת החוק הזו מצטרף לשורה של כישלונות לעמוד מאחורי הבטחות אחרות. החל מההבטחה של יאיר לפיד להקים ממשלה מצומצמת ולהגביל את מספר השרים וסגני השרים, חלוקת כספים קואליציוניים חרף ביקורת על כך בעבר, וכלה בעקיפה של נבחרת הדירקטורים שנועדה למנוע פוליטיזציה בחברות הממשלתיות, נבחרת שמי שהקים אותה היה יאיר לפיד עצמו.  אנו מקווים שלפחות פה לא נראה כישלון נוסף. מלשכתו של טופורובסקי ומ"יש עתיד" לא נמסרה תגובה. 
article 28: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
לבו של יואב קרני שותת דם. "באמת שותת", הוא חוזר ומבטיח. על פני ארבעה עמודים במוסף סוף-השבוע של "גלובס" ("גבולות השיח", 24.7.14) הצטרף קרני לגייסות שיצאו ליירט את איש העיתון המתחרה, "הארץ", גדעון לוי, לא לפני שסימן אותו כ"ידידי מנוער, חונכי בעולם העיתונות, שבמשך שנים הערצתי את אומץ לבו ואת דבקותו". בלי לפספס את ההזדמנות לטפיחה עצמית על השכם ("שנינו כתבנו מפעם לפעם זה בשבחו של זה, ואני מתגאה מאוד בשבחיו"), הדרך פנויה להתרת דמו של העמית הבכיר למקצוע, שהעז להזכיר לטייסי חיל האוויר הישראלי שהם אחראים לטבח מזוויע ברצועת עזה ("הרעים לטיס", "הארץ", 14.7.14). "גדעון לוי התקרב להיות בוגד במולדת", מכריז קרני, שלא שוכח לציין כי הוא כבר מזמן אינו חלק מהמולדת הזאת, ושולח אליה הוראות שימוש בבוגדים ממקום מושבו הקבוע בארץ רחוקה. הביקורת של מבקרי המלחמות לטעמו "היא לא רק גסת רוח ונבערת מדעת, אלא גם שקולה כנגד תקיעת סכין בגב". קרני משתמש לגמרי במודע בצירוף המלים ששימש את "האנשים הרעים ביותר בהיסטוריה" (הוא מתכוון כמובן לנאצים, שאת הרטוריקה שלהם הוא מאמץ תוך מצמוץ קליל ביותר), ומגלה בקיאות בכך שאלה המדברים על בגידה במולדת ותקיעת סכין בגב עשו זאת "כדי להחריב את הדמוקרטיה ולחרחר מלחמות עולם", אבל מיד מוציא לעצמו היתר מיוחד לעשות שימוש בניסוחים שמהם נודף "ניחוח כמעט-טוטליטרי", כהגדרתו, שכן "סוף-סוף, יש סכין, יש גב, ויש מעשה של תקיעה. יש מולדת, וממילא גם יש בגידה במולדת". ושלא יהיו לנו אשליות: "לבגידה יש תוצאות". קרני, הומניסט שכמותו, אינו מבקש פגיעה אישית גופנית ("אל נא תיפול שערה משערות ראשו של הבוגד"), ומסתפק בדרישה-תקווה שלוי יוקע אל עמוד הקלון, וקודם כל ראוי "לשקול" את הרעיון "הרע" של ביטול המנוי  ל"הארץ". אם לא יועיל לעיתון הבית, בטח לא יזיק. למה בעצם לעסוק ביואב קרני ולא באלפים שזועקים בגרון ניחר "מוות לבוגדים" בכיכרות או בפייסבוק ובווטסאפ? ובמה שונה קרני מאושיות כמו אביגדור ליברמן ובטח מהפובליציסט יאיר לפיד, שבסך-הכל אמר "חלקנו לא יהיה עימכם" (עבורו, הכותבים ב"הארץ" ופעילי זכויות אדם הם "קיצוניים" ממש כמו בנצי גופשטיין וברוך מרזל, המטיפים לגזענות ברשות התורה וה"עם")? הכל עניין של ציפיות. קרני הוא קודם כל עיתונאי מוערך, שהחל את דרכו ב"הארץ", שאותו הוא מתנדב לתקוף היום. הוא כל-כך מקצועי שהוא אפילו אינו משתמש בשקרים בוטים כדי להוכיח את טיעוניו – כדוגמת הפרסומאי אודי פרידן, עוד פטריוט שנזעק לחבוט בגדעון לוי. מעל במת "הארץ" (29.7.14) כתב פרידן על עזה בלי למצמץ: "בוודאי שהכיבוש הסתיים. אנחנו לא שם, נקודה. אכן יש בעיה עם שטח קטן ובו מיליוני מסכנים חסרי ביוב, תזונה ותקווה" – אבל זו בעיה של "אחיהם לדם וכסף", לא של מי שמטילים עליהם מצור אלים וחונק ביבשה ובים זה שנים ארוכות. אז פרידן, כבעל משרד פרסום, מיומן בסיפורי סבתא על נסים ונפלאות ומותר לו לפנטז על "גילוי מופלא העובר כעת על החברה הישראלית בכל רבדיה" ולהכחיש את מה שרואה לוי, מה שרואה כל אדם בר-דעת, בחברה הקרועה והמבולגנת הזאת: מקהלה הקוראת להשמיד ולאבד את מי שמזדעזעים ממסע ההרג הצבאי הנוכחי, ולצדה לא מעט אנשים מפוכחים שכבר הפנימו כי ההשתלחות הזאת מסוכנת לעתידם ולעתיד ילדיהם הרבה יותר מצינורות המתכת של חמאס ומנהרותיו גם יחד. שפע מדהים של ממתקים וקציצות שמשגרים אזרחים אחוזי פטריוטיות לכוחותינו החובטים באזרחים, אבל גם 15 נשים צעירות שהשכימו בבוקר עד בסיס חיל האוויר בדרום כדי להזכיר לטייסים שהרג אזרחים מהאוויר הוא פשע מלחמה. פרסומאים חסינים מפני עובדות, אבל קרני אינו פרסומאי. הוא אושיה תקשורתית ותיקה ומוערכת. זה כמה עשרות שנים שקרני מדווח, מפרשן ומנתח עבור קהל – אולי לא גדול במיוחד, אבל בוודאי משכיל וסקרן – אירועים פוליטיים ותרבותיים מכל קצווי העולם. הוא כתב מלונדון, מניו-יורק, מוושינגטון ומאוסטרליה, מרוסיה והקווקז, וכיום – ממקום מושבו בניו-דלהי – הוא יכול להעניק פרספקטיבה מרחיבה ומרתקת על אזורים וסוגיות שעבור רוב הישראלים הם ארצות בלתי נודעות. מן המקום הזה, לעובדה שסימן לו כמטרה פרשנית את חופש הביטוי של עמית למקצוע יש משמעות, גם בתוך ים הגידופים והקריאות לרצח של ערבים ויהודים שעוד מעט נתרגל אליהם כמו אל הקביעה שצה"ל הוא "הצבא המוסרי ביותר בעולם". ה"סכין בגב" שהוא כיוון אל גדעון לוי, "ידידו מנוער", תירשם כעוד שפל בסצינה המדכדכת של התקשורת הישראלית בימי "צוק איתן".
article 29: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
התוכנית "מה קורה" בהנחיית לינוי בר-גפן, המשודרת בערוץ 2 בימים ראשון עד שלישי, מצהירה על עצמה כ"תוכנית החדשות הראשונה שבה הקהל עורך את הכותרות". באתר האינטרנט של "מה קורה" מוצהר בגאווה כי "התוכנית תסכם את היום מזווית מדד הפופולריות של ידיעות באתרים שונים באינטרנט ותבדוק מה הכי עיניין אתכם [...] המערכת תתבסס על התכנים הכי אהובים והכי מעניינים באמצעות מדדי רייטינג שונים באינטרנט כגון: מדד הקלקות, טוקבקים, צפיות בקטעי וידיאו, משלוח ידיעות לחברים ועוד". בלי קשר להיגיון העיתונאי הלקוי שעומד בבסיס התוכנית, נראה כי גם בסטנדרטים של עצמה היא מתקשה לעמוד. מה בדיוק כולל אותו "ועוד" קטנטן שנוסף כך בסיום רשימת מדדי הרייטינג שלפיהם עורכים את התוכנית? קשה לדעת, אבל אולי מדובר במסנן מיוחד המונע מידיעות המביעות ביקורת על ערוץ 2 והזכיינית קשת מלהגיע לליין-אפ של "מה קורה". ביום שלישי השבוע דיווח Ynet, אתר החדשות המוביל בישראל, כי הרשות השנייה לטלוויזיה ולרדיו החליטה לפסול את לוחות המשדרים שהכינו זכייניות ערוץ 2 רשת וקשת לקראת חורף 2009. הידיעה עלתה בשעות הצהריים, ועד לתום אותו יום היא הניבה למעלה מ-500 תגובות, מספר מכובד לכל הדעות, כשרובן המכריע שליליות. מקריאתן עולה כי רוב הגולשים אינם מרוצים מהתוכניות שמציע להם ערוץ 2, והם אינם מהססים להביע את דעתם בשפה נחרצת. למרות סערת הרגשות שעוררה הידיעה, לא היה לה כל אזכור בתוכנית "מה קורה", כשבמקומה הציגה התוכנית ידיעות שבחלקן קיבלו מספר קטן בהרבה של תגובות גולשים, כמו למשל הידיעה על חיסול שלושה מחבלים ברצועת עזה. מדוברת קשת נמסר: "התוכנית מה קורה סוקרת מדי יום את הידיעות הנקראות באתרי החדשות השונים בארץ ובעולם. באופן טבעי אינה יכולה לכלול את כל הידיעות המופיעות באותו יום בכל האתרים ובכל ערוצי התוכן. המדדים על-פיהם נבחנות הידיעות המגיעות בסופו של דבר למסך אינם דווקא על-פי כמות הטוקבקים, אלא גם כמות ההקלקות, כמות שליחת הידיעות וכמות הצפיות בכתבות הווידיאו הפופולריות".
article 30: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
ארגון העיתונאים והעיתונאית בישראל, הגוף היציג של מרבית העיתונאים והעיתונאיות בישראל, הגיש התנגדות לתיקוני החוק המיועדים להעניק לשב"כ הרשאות נוספות לריגול אחר אזרחים ישראלים. בארגון דורשים כי עיתונאים יוחרגו מתיקוני החוק, כשם שמוחרגים בעלי מקצועות אחרים כגון עורכי דין, רופאים, פסיכולוגים, עובדים סוציאליים וכוהני דת. לפי התיקון המוצע לחוק השב"כ, לארגון הביון יהיה מותר לאסוף מידע אודות  דעות פוליטיות, אמונות דתיות ונטיות מיניות של אדם, לחדור למחשב או לטלפון הנייד מבלי שהדבר ייחשב "האזנת סתר" כמשמעה בחוק ולדרוש מידע על אזרחים מספקי אינטרנט. כל זאת ללא צו שיפוטי או מנגנון בקרה חיצוני. תזכיר החוק, טוענים בארגון, "מעלה חשש לפגיעה בלתי סבירה בחופש העיתונות ובזכות הציבור לדעת, שהם יסודות חיוניים למרקם הדמוקרטי בכל עת ובכל זמן, ולא פחות ואף יותר – בעיתות חירום", סותר חוקי יסוד ומנוגד לפסיקת בית המשפט העליון. "עיתונאים, שחיסיון המידע וחיסון המקורות שלהם הוכר בשורה ארוכה של פסקי דין ותקדימים של בית המשפט העליון, אינם כלולים ברשימת המקצועות המוחרגים מתזכיר החוק, ושלגביהם יש לנקוט במשנה זהירות ובהסדר מוקפד וייחודי", מזכיר הארגון. זאת למרות שהחוק הכיר בצורך בהגנות מיוחדות לעיתונאים. כך למשל הכירו החוק והפסיקה בחשיבותו של החיסיון העיתונאי ביחס לסמכות החוקית לקבל נתוני תקשורת מחברות הסלולר, ביחס להפעלת יכולות איכון של השב"כ בתקופת הקורונה או בנוגע לבירור תביעות לשון הרע. התיקונים המוצעים כעת לחוק השב"כ, "מתעלמים למעשה מחשיבותה של העבודה העיתונאית והצורך החיוני לשמור בידי העיתונאים את כלי עבודתם העיקרי, חסיון המקורות והמידע, המאפשרים להם לבצע מלאכתם ובלעדיהם אין עיתונות חופשית. ודוק: כדי שהעיתונאים יבצעו את מלאכתם – שאין ולא יכול להיות חולק בדבר חשיבותה לשמירה על חופש הביטוי, על זכות הציבור לדעת, על הדמוקרטיה ושלטון החוק – יש הכרח לשמר לעיתונאים את כלי העבודה שלהם. טול מעיתונאי כלי זה והוא עלול להיוותר נעדר יכולת לפעול, או – לכל הפחות – קצוץ כנפיים". בארגון דורשים או להחריג את העיתונאים מהתיקונים המוצעים בחוק השב"כ, או לחילופין להוסיף את העיתונאים לרשימת בעלי המקצועות המוחרגים מחוק האזנת סתר. את ההתנגדות לתזכיר החוק הגישו בשם ארגון העיתונאים עורכי הדין אמיר בשה ולילך לוי. להורדת הקובץ (DOCX, 28KB) להורדת הקובץ (DOCX, 70KB)
article 31: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
ארבע כוכבות הסרט "סקס והעיר הגדולה 2", שמתנוססות על כרזה בשכונת מלחה, לא קיבלו טיפול פנים חינם – ריסוס בשחור או חיתוך בסכין יפנית – אבל זכו לסקס מושחת, כשהאות האחרונה במלה "סקס" נחתכה ונתלשה. "פרסום תמונות נשים במודעות חוצות בירושלים, אפילו בריכוזים חילוניים בעיר, הוא סוגיה טעונה, וחברות הפרסום מפיקות מודעות פרסום שונות נטולות תמונות נשיות עבור הירושלמים", הסביר יוסי סעידוב, יועץ תקשורת בירושלים, בראיון ל"עין השביעית" בפברואר השנה. "כאשר מופיעות דמויות נשיות בפרסומות [...] הן מושחתות באופן קבוע, ככל הנראה על-ידי גורמים חרדיים". האם במקרה הנוכחי מדובר בצנזורה בהסכמה של מפיצי הסרט, חברת גלובוס-גרופ? דוברת החברה, עטרה ישראלי-עזריה, מכחישה: "לגמרי פיראטי", היא מוסרת. סמנכ"ל חברת השילוט רפיד, יוגב תלמי, מסביר שמדובר ב"השחתות שנעשות בירושלים". זה אזור שמועד להשחתות? תלמי: "בדרך כלל לא. אתה מדבר על שלט שנמצא על גשר הולכי רגל ליד קניון מלחה, זה בדרך לא מקום מועד לפורענות. זה גבוה, אבל לא בעיה להגיע לזה". נראה לך מוזר שהשחיתו את המלה סקס אבל לא את התמונות של הנשים? "כן, אבל הכל יכול להיות בתחום הזה, כשמישהו בא להשחית. אנחנו מכירים את זה גם מירושלים וגם מבני-ברק, ומעוד כמה נקודות ספציפיות בארץ. אין מדע מדויק איפה הולכים להשחית ולמה". יש מקומות שאתם נמנעים מהם, או שיש לכם שלטים שנוצרו במיוחד עבורם? "ברוב המקרים, אם משרד הפרסום או הלקוח מספק לנו קריאייטיב שהוא מייעד לאזורים יותר רגישים, אז יש. אבל לא תמיד". ומה עושים כששלט מושחת? מחליפים? "קודם כל מדברים עם הלקוח, כי האחריות על השחתה עקב מסרים כאלה או אחרים היא לא שלנו, היא על הלקוח. מן הסתם זה כרוך בעלויות, והלקוח צריך להחליט. אני מניח שפה, כיוון שהקמפיין הזה כבר ביום האחרון שלו, אז הם אמרו שלא שווה אולי, ואפילו אולי אנחנו קצת מרוויחים מזה יחסי-ציבור ופרסום".
article 32: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
המכון הישראלי לדמוקרטיה ביטל ברגע האחרון את השתתפותו של בכיר החברה המזהמת כיל, שאמור היה להשתתף על תקן "יזם אקלים" בכנס "אלי הורביץ לכלכלה וחברה". לאחר הפרסום ב"שקוף" אודות הבחירה מעוררת המחלוקת, מסרו אמש במכון כי הודיעו לנציג על הביטול לאחר שהמשרד להגנת הסביבה פנה אליהם בנושא. הכנס שנפתח הבוקר (שלישי) במלון אוריינט שבירושלים מארח מושב בשם "קידום יזמות אקלים בישראל", שבו אף משתתפות השרה להגנת הסביבה תמר זנדברג, ושרת האנרגיה קארין אלהרר. באותו המושב ממש מתקיים פאנל שעונה לשם הסביבתי "יזמי אקלים מדווחים מהשטח" ובו אמור היה להשתתף נעם גולדשטיין, סמנכ"ל בכיר מהתאגיד המזהם ומפר החוק של עידן עופר. למרבה האירוניה, זה האחרון שובץ להופיע לצד חברות העוסקות באנרגיות מתחדשות והפחתת פליטות כמו "Fidelity Energy Consulting", "ברנמילר אנרגי" ו"נוסטרומו אנרגיה" וכן מנכ"ל מכון הערבה שהקים חבר הכנסת הסביבתי אלון טל (כחול לבן). ערב לפני פתיחת הכנס, המכון שינה את התוכנייה שלו. בתשובה לפניית "שקוף" מסרו כי "לאור מידע שקיבלנו מהמשרד להגנת הסביבה בנוגע למיזם של כיל והמחלוקת בנושא. הוחלט לא להסיט את הדיון למקרה הספציפי, ובהתאם לכך נציג החברה לא ישתתף בדיון".  המיזם של כיל שבגינו הוזמן הוא פרויקט שכיל מיתגה כ"סדום הירוקה", אותו מוביל גולדשטיין בעצמו. מדובר בשדה של פאנלים סולאריים המתפרש סמוך לים המלח בשטח שווה ערך לגודלה של רמת גן כולה. לפני כחודש תחקיר "שקוף" חשף כי המיזם האנרגטי טומן בחובו התחמקות של כיל מביצוע פרויקט בעלות מיליארדים, כמו גם לגרום לפגיעה משמעותית בסביבה ובנוף. עוד חשפנו כי ועדות התכנון הזמינו חוות דעת סביבתית שמסתייגת מהמהלך וגם במשרד להגנת הסביבה מרימים דגל אדום נגד הפרויקט. הבחירה לשבץ את כיל בפאנל הסביבתי מעלה תהיה על השיקולים של עורכי הכנס והבדיקה שערכו אודות המשתתפים שהזמינו. ועדת ההיגוי של הכנס מורכבת מהיו"רים, פרופ קרנית פלוג ופרופ יוגין קנדל ומנהלת הכנס, דפנה ניצן, המקבלים תקציב של כחצי מיליון שקל בכל שנה להפקת האירוע – תרומה מקרן דליה ואלי הורביץ.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום בחמישי האחרון, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  
article 33: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
חברת קופרמן-הפקות, המפיקה לזכיינית קשת את הסדרה הקומית "רמזור", פוגעת בזכויות שחקנים ומציעה שכר נמוך ביותר עבור גילום תפקידי אורח, תוך הפרת הסכם שנחתם בעבר בין ארגוני השחקנים בישראל ובין הזכיינית. כך נטען במכתב שנשלח בשבוע שעבר מטעם ארגון השחקנים שח"ם אל סמנכ"ל התוכן של קשת, רן תלם, אל מנכ"ל קשת, אבי ניר, ואל מנכ"ל קופרמן-הפקות, אלעד קופרמן. על-פי המכתב, במסגרת צילומי העונה השלישית של הסדרה "רמזור", המתבצעים בימים אלה, לוהקו כמה שחקנים לתפקידי אורח, בתמורה לתשלום של 250 שקל בלבד. ההפקה הציגה את התפקידים הללו כ"תפקידי ביט", כינוי לתפקידים הכוללים עד שורת טקסט אחת, אך לדברי שח"ם, התפקידים הללו דרשו השתתפות בסצינות שלמות ולעתים אף כמה סצנות, וכללו משפטים רבים. בעוד שבתמורה לתפקיד המוגדר כתפקיד ביט רשאית ההפקה לשלם שכר נמוך ביותר, עבור תפקידים המוגדרים כתפקידי משחק וכוללים למעלה ממשפט אחד נדרשת ההפקה לעמוד בתנאי החוזה החתום עם ארגוני השחקנים ולשלם מינימום של 2,118 שקל ליום צילומים. יש לציין כי התוכנית "רמזור" היא תוכנית מצליחה ביותר, הזוכה לשיעורי צפייה גבוהים. באחרונה אף נמכר הפורמט שלה לרשת האמריקאית FOX. אך על-פי המכתב של שח"ם, ההכנסות שגורפת חברת קופרמן-הפקות מהתוכנית אינן מחלחלות הלאה אל השחקנים המגלמים בה תפקידי אורח. על-פי המכתב של שח"ם, בין השחקנים שלוהקו לתפקידי אורח בסדרה תמורת 250 שקל ליום יש שחקנים שאינם חברי ארגון, ועל כן אינם זכאים לתנאים שנקבעו בהסכם עם הזכיינית, אך יש גם שתי שחקניות חברות שח"ם שלוהקו לתפקידים בסדרה, חווה טיזזו וסבינה פודים, וגם הן נדרשו להסתפק ב-250 שקל בלבד בתמורה לעבודתן. זאת, בניגוד גמור להסכם עם הזכיינית. "משפנו אותם שחקנים להפקה ודרשו כי מתוקף היותם חברי שח"ם תשולם להם תמורה על-פי הסכמי שח"ם עם איגוד המפיקים וקשת", כתב עו"ד אדם כהן-שטורם במכתב ששיגר הארגון, "סירבה ההפקה בתוקף לעשות כן ואיימה עליהם כי אם לא יסכימו לביצוע התפקידים בסכום שהוצע להם הם יוחלפו". לדברי שח"ם, זו "הפרה בוטה וחמורה" של ההסכם. עוד מצוין במכתב שנשלח אל קשת כי בעקבות פנייה של הארגון לחברת ההפקה, הוסכם כי השחקנית טיזזו תקבל תשלום מלא בהתאם לתעריפון. באשר לשחקנית השנייה, פודים, נכתב כי חברת קופרמן-הפקות מימשה את איומה: בעקבות הפנייה של הארגון לחברת ההפקה, קיבלה השחקנית הודעה כי הליהוק שלה מוקפא ושהחזרה שנקבעה לה מבוטלת. מקשת נמסר בשם חברת קופרמן-הפקות: "צר לנו כי ארגון השחקנים חש כך. קופרמן-הפקות עומדת בכל דרישות שח"ם ומעסיקה מאות שחקנים בהתאם לתעריפים שנקבעו ואף למעלה מכך. קופרמן-הפקות מכבדת את נהלי התעשייה ופועלת לפיהם במשך שנים. במקרה הספציפי, נושא הליהוק כלל לא הושלם ונדרשת בו עבודה נוספת, לרבות התפקיד של המדובר. לאור פניית שח"ם הנושא נמצא בבדיקה מעמיקה, ואנו תקווה כי הדבר יבוא על סיומו בשלום". מכתב איגוד שח"ם לקשת, 25.8.2010 >>
article 34: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
תארו לעצמכם את המצב הבא: מנהלת בית הספר של הילדים שלכם מחליטה לפתוח מחר את הלימודים בשעתיים איחור. למה? ככה. "בגלל מחלוקת". מרגיז, לא? אבל ממש לא היפותטי. זה בדיוק מה שקורה לנו, ההורים, בימים האחרונים: הסתדרות המורים משביתה את הלימודים שוב ושוב, בכל פעם באזור אחר בארץ – בגלל מחלוקת עם משרד האוצר שאף אחד לא מספר לנו מהי. נכון – המחלוקת היא על שכר. אבל על מה בדיוק? מה ביקשו בהסתדרות? ומה הציעה הממשלה? לציבור כנראה שלא מגיע לדעת.  נו, טוב שיש עיתונות! נפתח טלוויזיה. מישהו במהדורות החדשות בטח יסביר מה הסיפור. אז זהו שלא. 16 שניות הקדישו לעניין במהדורת החדשות המרכזית של חדשות 12 במוצאי שבת, ערב השביתה שהתרכזה הפעם בירושלים. במהדורת החדשות של רשת 13 לא מצאו אפילו 16 שניות לילדי, הורי ומורי ירושלים. טוב, אי אפשר היה לוותר על כתבת קידום לריאליטי "האח הגדול" ולכוכב רשת תורן שאת שמו כבר הספקתי לשכוח.  בערוץ כאן 11 כבר הקדישו לנושא דקה ו-40 שניות. התקדמות משמעותית, נכון? לא ממש. הדיווח עסק בשביתות שהיו ובאלו הצפויות, אבל לא בסיבה בשלה הן קורות. אני לא בטוח מה גרוע יותר – להכין כתבה על נושא ולא להגיד עליו שום דבר משמעותי או לא להתייחס אליו בכלל. הרי ההורים כבר קיבלו מבית הספר הודעה על השביתה, בשביל זה לא צריך עיתונאים.  כן צריך עיתונאים בשביל, ובכן, שיעשו עבודה עיתונאית. לא כדי שיתווכו לנו הודעות שמגיעות אלינו במילא לווטסאפ, אלא כדי שיבדקו את הנושא לעומקו ויסבירו אותו לציבור ההורים והתלמידים, ואולי גם למורים שלא יודעים בדיוק את פרטי המאבק שמתקיים בשמם.  אז על מה כל המהומה בעצם? בהסתדרות המורים הוציאו לקראת השביתה הודעה לקונית על זלזול, התעלמות ותיבת הילוכים. "הסתדרות המורים ממשיכה בעיצומים לנוכח ההתעלמות של שר האוצר אביגדור ליברמן ופקידי משרדו בגיבוש הסכם שכר לעובדי ההוראה", כתבו, "ההסכם ימנע את הנטישה שמובילה לקריסת מערכת החינוך. אם פקידי האוצר לא יעבירו הילוך במו"מ על הסכם השכר – העיצומים יוחרפו".  עוד נכתב בהודעה: "התעלמות הממשלה מקריסת מערכת החינוך מפחידה. איפה שרי הממשלה? איפה ראש הממשלה? חוץ משרת החינוך אף אחד לא מתייחס למשבר הזה. מדובר במשבר לאומי. מערכת החינוך מדממת ופקידי האוצר מגישים לנו פלסטר".  אלה מילים חריפות וקשות, אבל מה המהות? על מה המחלוקת? כנראה שזה כבר לא עניין ציבורי. פנינו להסתדרות המורים בבקשה לקבל מסמך כלשהו שיכול לבאר את העניין. ומה מסתבר? שאין מסמך כזה (בהסתדרות הבטיחו לדבר איתנו בהמשך ולהסביר – אנחנו מחכים). חיפוש ברשת מלמד שהמחלוקת היא על כוונת האוצר להכריז על תוספת שכר למורים צעירים, בעוד מזכ"לית הסתדרות המורים יפה בן דוד מעוניינת בתוספות משמעותיות גם למורים ותיקים. מוקד נוסף בעימות הוא דרישת האוצר להתאים את החופשות במערכת החינוך לחופשות במשק, גמישות ניהולית ותמרוץ מורים על מצויינות ולא רק על ותק. כתבי החינוך יודעים בדיוק על מה המהומה. יעל אודם מחדשות 12 לדוגמה דיווחה על עיקרי המחלוקת במהדורה ב-26 במאי. אבל נראה שככל שהזמן עובר עורכי המהדורה נשחקים ורק מפנים מקום למאבק ולא למהותו.  האם זה מאבק שמצדיק את שיבוש השגרה למאות אלפי תלמידים ומורים, שגם ככה סובלים מחוסר יציבות מתמשך במערכת החינוך? אולי, ואולי לא – מה שבטוח הוא שלהורים, לתלמידים וגם לכלל ציבור המורים מגיע לדעת בדיוק על מה ולמה הוא מתקיים בטח בערב לפני שיבוש חייהם. לצערם, את התשובה הם לא ימצאו במהדורות החדשות המובילות בישראל. אחוז בודד אולי יחקור את הנושא ויבין את המחלוקת. הרוב יצקצקו בלשון ויקבלו על עצמם את הגזירה. 
article 35: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
נולד ב-1912 בוורשה, ברח זבוסקה 23, לוולף וצירל מודניצר, הבכור מחמישה ילדים. מאמר של זבוטינסקי הניעו להצטרף לתנועת הצופים הציונית השחר, שעל יסודותיה בנה אהרון פרופס את בית"ר פולין. ביקורו של זבוטינסקי בוורשה ב-1926 השאיר עליו רושם עמוק, והוא הקדיש את מירב זמנו לפעילות בתנועת בית"ר. בן 16 הצטרף לגדנ"ע הפולני שצלץ, ורכש אקדח ברוח קריאתו של זבוטינסקי "למדו לירות"; הצטרף לקבוצת-עלייה בראשותו של אייזיק רמבה (מפקד בית"ר ורשה), ברוח קריאה אחרת של זבוטינסקי, "צפצפו על הסרטיפיקטים". במרץ 1932 הפליג כתייר לארץ-ישראל, לכאורה כדי לבקר ביריד המזרח שהיה מתוכנן בתל-אביב, אולם למעשה כדי להישאר. לא נפרד מבני משפחתו ולא זכה לראותם, מאחר שנספו כולם בשואה. בארץ עבד בכיבוש-עבודה בגליל, ולאחר מכן חיפש עבודה ברחובות, פתח-תקווה ותל-אביב, אולם לרוב ללא הצלחה, מאחר שהיה בית"רי "לא מאורגן", כלומר, אינו חבר בהסתדרות. לבסוף מצא עבודה קבועה כפועל בניין. ב-1933 הצטרף כחבר לברית-הבריונים והחל לפעול בשירות הבית"רי, בתגרות שהיו בין אנשי שמאל וימין סביב העסקת עובדים חברי בית"ר על-ידי קבלנים. בו בזמן חילק בהתנדבות את הביטאון "חזית העם". ב-1935 הצטרף להגנה ב, ועם איחודה עם ההגנה הצטרף לפלג הבית"רי שהקים את האצ"ל. ב-1937 החל לעסוק, נוסף להפצת העיתון, גם ברכישת מודעות עבורו. היה רוכש מודעות גם עבור בטאון התנועה "הירדן", ואחריו "המשקיף". הצטרף להנהלת העיתון "חירות" עם הקמתו ב-1948, ועבד כרוכש מודעות במקביל בשני העיתונים עד שהתנדב לצה"ל כדי להילחם במלחמת השחרור. ב-1949 הסתכסך עם מנהל העיתון מאיר קהאן בוויכוח על הלנת שכר, פוטר ופתח משרד פרסום עצמאי בתל-אביב. למשרד קרא לאור, על שם הגימנסיה שבה למד בפולין. עסק בפעילות ציבורית ענפה והיה ממקימי האיגוד הישראלי לפרסום. "בשולי העיתונות הלאומית", משה בן-זאב, פרסום לאור, תל-אביב
article 36: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
כיצד ישפיע המהלך של שר המשפטים על כוחם של בנקים ומונופולים - ומכאן גם על הכיס שלנו? לוביסטים בכירים עמם שוחחנו, מי שתפקידם לקשר בין בעלי ההון לשלטון, מספרים כי העברת הכוח לממשלה ולכנסת, במצב הנוכחי ובהיעדר שקיפות, תיתן עוד כוח לתאגידים רבי עוצמה, על חשבוננו. קראו עוד מה אמרו, בכתבה המרתקת של שבי גטניו. שורת מנכ"לי משרדים ובכירים לשעבר בשירות הציבורי חתמו על מכתב שמתנגד לרפורמה המשפטית בצורתה הנוכחית. שוחחנו עם שניים מהם, ושמענו כיצד שינוי היחסים בין הרשות השופטת לשלטון ישפיע על צמתים בניהול המדינה. לקראת שבוע דיונים נוסף בוועדת החוקה על שינוי הוועדה למינוי שופטים, כך שהיא תישלט באופן מוחלט על ידי נציגי הקואליציה, בדקנו כיצד ממנים שופטים במדינות אחרות בעולם המערבי. קראו את הסקירה המקיפה.
article 37: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
אנחנו נמצאים בעידן שבו חברי כנסת מרשים לעצמם לקלל, להכפיש וללכלך אחד על השני. השבוע זה גם הידרדר לתגרת ידיים. אחרים טסים לחו"ל ללא אישור או טסים לנפוש באי של עד במשפט שמתנהל נגדם. ח"כ אחד אף הצביע פעמיים במליאת הכנסת. אנחנו מקווים שאנחנו טועים, אבל לאור התנהלות ועדת האתיקה הקודמת ספק אם גם ועדה חדשה, כשזו תקום, תקבל החלטות קשות, ובייחוד כשיעבור זמן רב מאז שהוגשו.  תאריך הפטירה של ועדת האתיקה בכנסת נקבע כבר בדצמבר 2018 בעת ההחלטה ללכת לבחירות לכנסת ה-21. אלו התקיימו רק בחודש אפריל 2019, אבל מרגע שיש הכרזה על בחירות, הנוהג הוא שוועדת האתיקה לא מתכנסת כדי לא ליפול לבורות פוליטיים.  דחיפות בין הח"כים עודה ובן גביר ליד חדרו של אסיר חמאס בביה"ח קפלן | תיעוד@hadasgrinberg pic.twitter.com/h99Jpk8Rco זו ועדה המורכבת משני נציגים מהקואליציה ושניים מהאופוזיציה. ההחלטות שמתקבלות בה מתקבלות בקונצנזוס והיא זהירה, יש שיגידו זהירה מדי, בהחלטות נגד חברי כנסת. כלומר, צריך ממש להגזים באופן קבוע כדי להיענש מעבר ל"הערה". לדוגמה, אורן חזן היה צריך לקבל שורה של תלונות חריגות על התנהגותו, וכמה דיונים בוועדת האתיקה עד שיורחק לחצי שנה מרוב עבודת הכנסת.  הייתה אמנם תקופה קצרה שוועדת האתיקה חזרה, לפחות למראית עין, לעבוד בכנסת ה-23. הדבר הראשון שהיא עשתה ביולי 2020, חודש לאחר שהתכנסה, היה לבדוק אם כל חברי הכנסת הגישו הצהרות הון. חשוב, אבל עניין טכני למדי (כן, כולם הגישו). זה במקרה הטוב כמה שעות עבודה של מתמחה במחלקה המשפטית של הכנסת.  אחר כך, רק בנובמבר האחרון, היא הוציאה אמירה כללית לחברי הכנסת שמבקשת לדבר באופן מכובד. ההחלטה הזו סיכמה למעשה את רוב התלונות שהוגשו נגד חברי הכנסת: "מאז הקמתה של ועדת האתיקה בכנסת הנוכחית היא מקבלת קובלנות רבות בעניין התבטאויות של חברי הכנסת, הן מהציבור והן מחברי הכנסת. רבות מהתלונות האלה מעידות על הידרדרות השיח בכנסת ועל כעס ואכזבה אותנטיים מצד הציבור המצפה מנבחריו להוות דוגמה ולהתבטא באופן הולם, גם בהתקיים ויכוחים אידיאולוגיים חריפים".  הוועדה אכן הזהירה אז שתדון במקרים קשים ואף תטיל סנקציות. אבל בדצמבר הנפיקה שתי החלטות אנמיות למדי נגד ח"כ יאיר גולן ואלי אבידר על התבטאויות בעייתיות. גולן לא קיבל כלום ואבידר קיבל כלום בפיתה, או בשמה המכובס – "הערה". אנשים המכירים את עבודת הוועדה סיפרו לנו אז כי ההחלטות הקשות והמורכבות יותר דורשות נוכחות של כל ארבעת חברי הוועדה ואף התדיינות מקדימה ארוכה בין הח"כ הסורר לוועדה לליבון הפרטים. בקיצור, לוועדה לקח חצי שנה לקבל את ההחלטה הכי קשה שלה – הערה. שאר התלונות נגנזו.  חברי הליכוד זועמים שלא נתנו להם ייצוג ראוי בוועדת הכספים? שיפעילו סנקציות עליה. את ועדת האתיקה צריך להשאיר מחוץ לוויכוח. חברי הכנסת יודעים שהתנהלות משולחת הרסן שלהם תזכה להדהוד תקשורתי, ללא מחיר בצידה. או כפי שקראנו לכך בעבר – חסינות על סטרואידים. 
article 38: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
נוסד על-ידי ליאון טרוצקי ב-3 באוקטובר 1908 כעיתון סוציאל-דמוקרטי ברוסית. יצא לאור מחוץ לרוסיה והוברח אליה בחשאי, מאימת שלטון הצאר. ב-1910 התאחדו הסיעות השונות בתנועה הסוציאל-דמוקרטית הרוסית, והעיתון, שקרא לאיחוד כזה, הוכרז כעיתון הרשמי של התנועה ומומן על-ידיה. גליונו האחרון של העיתון במתכונת זו יצא לאור ב-22 באפריל 1912. גלגולו השני של העיתון התרחש בסט. פטרבורג, שם יצא לאור על-ידי הסיעה הבולשביקית הפורשת בראשות לנין, עד שנסגר על-ידי השלטונות ביולי 1914. אופיו של העיתון לא היה אינטלקטואלי במופגן, וכיוון שהוצא לאור ברוסיה עצמה, יכול היה לקיים קשר בלתי אמצעי עם קהל קוראיו המיועד – הפועלים הרוסים – ולפרסם את מכתביהם. העיתון נתקל בצעדים מגבילים מצד השלטון, אולם תפוצתו עלתה והגיעה עד ל-60 אלף גליונות. באותה תקופה שלח טרוצקי מכתב מחאה נגד השימוש בשם "פראבדה". המכתב שימש שנים אחר-כך את אויביו של טרוצקי להוכחה כי הוא עוין את לנין. את העיתון ערכו ויאסצלב מולוטוב ואלכסנדר שליאפניקוב. אחרי המהפכה הבולשביקית ב-1917 חזר העיתון לצאת לאור, בעריכתם של יוסף סטלין, מאטווי מוראנוב ולייב קאמנב. את הקו המערכתי קבע לנין. העיתון הופץ באותה תקופה ב-100 אלף עותקים, וב-3 במרץ 1918 עברה המערכת למוסקבה, שנקבעה כבירת המדינה. העיתון היה לפרסום רשמי של המפלגה הקומוניסטית ובמה לפרסום הודעות מטעם השלטון, והעובדים במפעלים מולאמים ובכוחות הביטחון היו חייבים להיות מנויים עליו. לאחר מותו של לנין ולאחר מותו של סטלין שימש העיתון זירת מאבקים בין בכירי המפלגה על כס השלטון. ב-1991 הורה הנשיא ילצין לסגור את העיתון, כחלק מסגירתה וביטולה של המפלגה הקומוניסטית. כמה מחברי המערכת המשיכו להוציא את העיתון, שהפך לטבלואיד חדשותי מהזן הנפוץ במערב. קבוצה אחרת מחברי המערכת הקימה עיתון מקוון בשם "פראבדה", שהיה לעיתון המקוון הראשון בשפה הרוסית. העיתון נודע במערב כשופרו של השלטון הקומוניסטי הרוסי, והפך בעולם, וישראל בכלל זה, כינוי לעיתונות "מטעם", הטוענת לאובייקטיביות ולחתירה אחרי האמת, אולם למעשה מגויסת לאידיאולוגיה מסוימת ואינה מתחשבת בעובדות הסותרות את מטרותיה. ראו גם "פראבדה (ביטוי)"
article 39: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
איני רוצה להיות המתלונן הסדרתי ולהטיל את האשמה בקיפוח הערבים הפלסטינים בישראל על המוסדות הממשלתיים, הציבוריים והפרטיים, אבל מה לעשות, המציאות בישראל עולה על כל דמיון, וקשה, אם לא בלתי אפשרי, למצוא תחום אחד שבו הערבים אינם סובלים ממדיניות האפליה הגזעית מבית-היוצר של הממשלות לדורותיהן. העיתונות הישראלית בשפה העברית, אפשר לקבוע כמעט בוודאות, היא עיתונות בגובה דשא, עיתונות חצר, עיתונות שמגויסת למה שמכונה במחוזותינו "הקונסנזוס הציוני" - ככל שהדברים נוגעים ללא-יהודים במדינה. נתחיל בעובדות הכואבות, שלעניות דעתי מטילות כתם שחור על מה שמכונה "חופש הביטוי": אולי מישהו יתנדב להסביר לי מדוע בשני העיתונים הגדולים, "ידיעות אחרונות" ו"מעריב", אין כתב ערבי אחד, אפילו לבריאות, תרתי משמע? האם המגזר הערבי אינו יכול לספק את הסחורה, או שמא מדובר בהחלטה אסטרטגית של בעלי העיתונים והעורכים שלא להעסיק ערבים? מותר להניח, ואני מדגיש - להניח - כי אי-העסקת עיתונאים ערבים בשני העיתונים נובעת, בין היתר, משיקולים מוזרים ונלוזים, שלא לדבר על גזעניים. לא רק זו, אף זו: הערבי הפלסטיני במדינת ישראל נתפס היום -בזכות התקשורת הישראלית האדיבה - לאנס, גנב, רוצח, מחבל ומיידה אבנים, אז איך אפשר להעסיק עיתונאי שמגיע מסביבה מפגרת ופרימיטיבית? ולכן צפוי שקהל הקוראים יתייחס לדיווחי הכתב הערבי בעירבון מאוד מוגבל. וכך, המוסכמה הרווחת היום באמצעי התקשורת הישראליים היא שערבים מורידים רייטינג. לעומת "ידיעות אחרונות" ו"מעריב", קיבל עיתון "הארץ" החלטה אמיצה לשלב עיתונאים ערבים במערכת. כיום עובדים בעיתון שני כתבים: גקי חורי ופאדי עיאדאת, ושילובם עולה יפה מאוד. תופעה נוספת שיש לתת עליה את הדעת: שני הכתבים הערבים ב"הארץ" אינם מופקדים על סיקור ענייני הערבים; הם מכסים תחומים אחרים, ועל כך מגיע ל"הארץ" יישר כוח. מתוקף תפקידי אני עובר מדי יום על שלושת העיתונים העבריים הגדולים. בשלושתם יש מדורי דעות המפרסמים מאמרים פובליציסטיים. לא ערכתי מחקר מדעי, אבל מאמר דעה שנכתב על-ידי ערבי והודפס בעיתון עברי בישראל הוא אירוע נדיר ביותר. השאלה נשאלת שוב: מדוע נחסמת זכותו של הערבי להביע דעה? האין זו מדיניות של סתימת פיות? אני מניח שלא מעט כותבים ערבים שולחים מאמרי דעה לעיתונים העבריים, אבל נתקלים בחומת סירוב מבוצרת. מדוע? כי הגישה היא שאם אתה ערבי, לך תביע את דעתך בעיתונים הערביים; משמע, המשך לשכנע את המשוכנעים. תופעה אחרת, לא פחות פוגעת, נוגעת למחלקות המנויים בעיתונים העבריים: אנשיהן מתקשרים ומבקשים להחתים את הערבים על מנוי לעיתון. מאליה עולה השאלה: מדוע עלי לשלם כסף כדי לקבל מוצר שאינני שותף בתהליך יצירתו? האם המיעוט הערבי הלאומי במדינת ישראל הוא כוח קנייה ותו לא? להמחשה בלבד מתחום אחר: בחברת החשמל הישראלית מועסקים יותר מ-14 אלף עובדים. מספר ה"לא-יהודים" בחברה, כפי שמנסחת מחלקת הדוברות שלה, מגיע לחמישה או שישה. עשו את החשבון בעצמכם: כמה כסף משלמת האוכלוסייה הערבית בישראל לחברת החשמל מדי שנה? היריעה קצרה מלפרט את כל העוולות שמעוללת העיתונות העברית לערבים הפלסטינים בישראל, אבל אי-אפשר להתעלם מהמסקנה הברורה: הפלסטיני אזרח ישראל מודר למעשה מהשיח הציבורי. המצב הזה מגביר את תחושת הניכור של הפלסטינים בישראל; העיתונות העברית, במקום להיות גשר לקירוב בין שני העמים שנגזר עליהם לחיות יחדיו בארץ, תורמת להנצחת הפערים בין שתי האוכלוסיות ולהעמקת תחושת חוסר שייכות שלנו למדינה, לסמליה ולמוסדותיה. ואחרי כל זה שרת החינוך מצפה שנציין את עצמאות ישראל. היא כנראה שכחה שעצמאות ישראל היא הנכבה שלנו. זוהיר אנדראוס הוא מנכ"ל העיתון הערבי-הישראלי "מע אל-חדת"
article 40: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
 בפתח התוכנית המנחה עמנואל רוזן משווה בין התעלמות התקשורת העולמית מהרצח באיתמר ותפיסת ספינת הנשק "ויקטוריה" לבין התעלמות התקשורת הישראלית מהנעשה מחוץ לתחומי המדינה. לאחר אות הפתיחה משוחח רוזן עם יעקב אילון, מגיש המהדורה המרכזית של "חדשות 10", אשר שב מיפן. "לא רציתי לצאת", אומר אילון ומספר כיצד שוכנע בסופו של דבר בכל זאת לסגת מהמדינה. "עיתונות עושים מהשטח", מסביר אילון את הצורך לדווח מאזור האסון. בתשובה לשאלה מדוע אין למערכות החדשות הטלוויזיוניות יותר כתבים במשרה מלאה מחוץ לתחומי ישראל אומר אילון: "אנחנו אוהבים להתעסק בעצמנו [...] 90% מהחדשות אצלנו זה מי אמר מה על מי ומי ענה לו בחזרה על מה הוא אמר". בהמשך התוכנית משוחח רוזן עם רחל דולב, לשעבר הצנזורית הראשית; עם רונן ברגמן, עיתונאי "ידיעות אחרונות" ומגיש "ערב חדש" ועם אביב לביא, הכתב לענייני סביבה של "מעריב" על הסכנות שמציבים הכורים הגרעיניים בישראל. "אני מקווה שאצלנו הכל מתנהל כשורה", אומרת דולב. "אני מודאג", אומר ברגמן ומסביר כי הגורמים המפקחים פועלים בלא שקיפות ונגישות ראויה. "אני מודאג כי אני לא יודע", אומר לביא. לדברי ברגמן, התקשורת הישראלית אינה מסקרת כראוי את הסכנות שעלולות להיגרם מהכורים הגרעיניים בישראל וזאת מפחד ובשל קשיים שמציבים בפניהם גורמי הביטחון. לביא טוען כי בישראל מתבצע "ערבוב בעייתי בין ביטחון לבין בטיחות". לדבריו, "השאלה היא איך מה שקורה בכור מטופל". הוא מונה, לדוגמה, את נושא הפסולת הגרעינית בישראל ומציין כי המומחים מסרבים לדבר איתו על הנושא. מנגד, דולב טוענת כי בשנות האלפיים חל שינוי ביחס הצנזורה וגורמי הביטחון לנעשה בכור וזאת לצורך הפרדה בין ביטחון לבטיחות ויצירת יתר שקיפות בנושאי בטיחות ואיכות הסביבה. לדעתה, הבעיה היא חוסר הרצון של התקשורת לעסוק בנושא ולא החסמים שמציבים בפניה הצנזורה ומערכת הביטחון. לסיום משתמש ב. מיכאל בפינתו הקבועה כדי לקדם מותגים ומוצרים שונים. התוכנית "תיק תקשורת" משודרת בערוץ 23 ובאתר הטלוויזיה החינוכית
article 41: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
מותר לומר מלה טובה, בלי להיחשב לטעונת בדיקה ואשפוז? אז ניקח סיכון. מלה טובה לתקשורת על פרשת דני איילון. זה בעצם הדבר החיובי היחיד שנותר מהסיפור העצוב/הזוי/לא ייאמן/מביך/משפיל/מכעיס, ונדמה לי שלא צריך למחוק שום תואר. הרי אלמלא התקשורת, הצלמים, המקליטים, הכתבים, הפרשנים והעורכים, שהבינו שמדובר כאן בסיפור-סיפור, לא היינו יודעים כיצד מתנהלים יחסי החוץ של ישראל, ואולי לא רק ביחסים עם טורקיה. בעצם, אלמלא התקשורת לא היה מתרחש הסיפור-סיפור הזה. שהרי כל תכליתה של הפגישה, על מאפייניה והבימוי והתפאורה הייחודיים שלה, היתה בעצם שידורה. חשב דני איילון, סגן שר החוץ, שזו הזדמנות פז לחזק את בסיס התמיכה הפוליטי שלו. "נראה להם, לטורקים האלה! לא נחייך, לא נלחץ ידיים, נשב ונסתכל על השגריר מגבוה. וגם דגל טורקי לא יהיה. רק כחול-לבן". איזו זקיפות קומה פטריוטית! ואכן, היו מי שנהנו מהמחזה, וגם הביעו את עמדתם בתקשורת. אלא שבסופו של דבר, דני איילון היה זה שנשאר עם הביצה מרוחה על הפרצוף, כי כנראה שאפילו במקומותינו יש גבול לכל תעלול, וטוב שיש עדיין מבוגר אחראי כשמעון פרס בסביבה. מי שצפה במחזה בשידור לא ידע איפה לשים את עצמו מרוב תדהמה ובושה וזעם, ולרגע היה בטוח שמשהו אצלו לא בסדר, עד שכל הכתבים והפרשנים בכל מקום ואתר (כמעט, כמעט) פתחו במחול שכמותו כבר מזמן לא נראה ולא נשמע אצלנו. כל החרפות והגידופים הנחשבים בימים כתיקונם ללא תקינים פוליטית נשלפו, עד כדי תהיות בשידור חי, מה שתה ומה בלע כבוד סגן השר לפני שעשה את מה שעשה. בבת אחת ירדה לטמיון קריירה דיפלומטית שאומרים עליה שהיתה לא רעה בכלל. בעצם, לא ניסחף. טמיון זה עניין יחסי, כידוע, ואולי הוא רק ייצא מחוזק מהסיפור. אמנם גם בעבר השתרבב פה ושם שמו של איילון לפרשיות לא נעימות, כששימש שגריר בוושינגטון, אבל אז התקשורת אימצה אותו אל לבה בחום כדיפלומט מקצועי שנפל קורבן לשרירות לבו של השר שלו. עכשיו אולי כדאי לחזור ולבדוק מחדש את האבחנות ההן. מה יש לדבר, התהפכה התמונה. מרוב ניסיון לטפח את הזקיפות ההיא, יצאנו מה זה קטנים, והטורקים יצאו אנשי הכבוד. איך צחקנו פעם על נשיא מצרים חוסני מובארכ, שכמעט יצר משבר דיפלומטי בגלל החיקויים של יצפאן! איך חשבנו שהוא אידיוט שלא מבין איך פועלת מדינה דמוקרטית, וחושב שהשלטון יכול לשלוט בכל בדיחה של כל חקיין בטלוויזיה הפרטית המסחרית. עכשיו אנחנו (זאת אומרת, שר החוץ וסגנו, וגם ראש הממשלה, שהביע תמיכה מסויגת עד שהבין שזה לא מצחיק) מצאנו עצמנו מייחסים חשיבות עליונה למסרים של טלנובלה טלוויזיונית, זדונית ואנטישמית ככל שתהיה, ומוכנים להקריב אינטרסים בטחוניים וכלכליים ובלבד שנצא גאים ונראה להם. גם מי שלא מתפעל ממנהיגי טורקיה ומההתבטאויות שלהם בענייני המזרח התיכון בכלל וישראל בפרט לא היה יכול שלא לחוש צביטה למראה חיוכיו הנבוכים של השגריר, אחמט אוגוז צליקול, כשהחברה מריצים בדיחות על חשבונו בשפה לא מובנת. בכלל, מכריו הישראלים מספרים שהוא דיפלומט מצוין, ומאז נכנס לתפקידו, לפני זמן לא רב, הוא משקיע מאמצים כנים בהתגברות על המכשולים ובשיפור היחסים בין שתי המדינות. אז תודה לדני איילון, שנתן לנו כמה רגעים של שמחה לאיד, שמחה צרופה, טהורה, נטולת עכבות. ובעיקר תודה לתקשורת, שלשם שינוי מילאה את תפקידה, הביאה סיפור והעצימה אותו, ואגב כך גם סייעה ליישב משבר מיותר ומסוכן למדינת ישראל כולה. כך שיצא לה גם להפגין פטריוטיות, וזו שמחת עניים לכולנו.
article 42: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
"מי הח"כית הצעירה שמחפשת בגיידייט מישהו להתכרבל איתו?", שואלת הכותרת בכתבה של לילך ויסמן באתר "גלובס". "בחודשים האחרונים הופתעו גולשים באתרי היכרויות לגלות כי על מחפשות בן הזוג נמנית גם ח"כ מיכל בירן (35) ממפלגת העבודה", נכתב בכתבה, שכוללת צילומסך ופרטים מפרופיל ההיכרויות של בירן. הכתבה אינה מכילה ציטוטים מפיה של בירן, ומסתיימת בשורה "ח"כ בירן אישרה את הפרטים". כפי שהבחינו כמה מגיבים, בירן לא רק שאישרה את הפרטים, היא גם זו שסיפקה אותם. בצילומסך הופיע הפרופיל שלה לא כפי שגולשים באתר רואים אותו, אלא כפי שבעליו רואה אותו, עם הכיתוב "הפרופיל שלך: זו תצוגה מקדימה של הפרופיל שלך באתר. לעריכה יש ללחוץ היכן שתבחר". הידיעה פורסמה היום בצהריים, ומאוחר יותר הוחלף הצילומסך באחד שמציג את הפרופיל כפי שהוא נראה לעיני גולשים באתר, אולם התגובות המסגירות לא נמחקו. העוזר הפרלמנטרי של ח"כ בירן, רועי פרלמן, מסר בתגובה: "לילך פנתה למיכל להגיד לה שהיא עושה כתבה על הפרופיל שלה באתר ההיכרויות, ומיכל הסכימה להראות לה את הפרופיל". מוויסמן לא נמסרה תגובה.
article 43: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
נולד בישראל ב-1951. למד בתיכון עירוני ה בתל אביב. בין השנים 1970-1973 שירת בצה"ל ביחידת נ"מ. בעל תואר ראשון בכלכלה (B.A) ותואר שני במינהל עסקים (M.B.A), שניהם מאוניברסיטת תל-אביב. את דרכו העיתונאית החל עוד בהיותו סטודנט, ככתב ביומון הכלכלי "יום יום". לאחר מכן עבד מספר שנים במגזר העסקי וב-1983 מונה לתפקיד העורך הכלכלי של עיתון "הארץ". פרסם בעיתון סדרת כתבות אודות פרשיית וויסות מניות הבנקים שהביאה למשבר הבורסה הגדול (1983), וקרא למיצוי הדין עם הבנקאים האחראים למפולת. כמו כן חשף את תנאי הפנסיה המפליגים של יו"ר בנק לאומי ארנסט יפת (1987). כתוצאה מהפרסום והלחץ הציבורי, נאלץ יפת להחזיר את רוב כספי הפיצויים והפנסיה לבנק לאומי, ואילו הבנקאים האחראים לוויסות נאלצו לעזוב את משרתם. הם אף הועמדו לדין והורשעו. בדצמבר 1994 חשף את פרשת משה זנבר, כשהביא לפרסום את העובדה שזנבר רכש ארבע דירות בהנחה מחברת אפריקה ישראל, בעוד הוא משמש גם כיו"ר בנק לאומי (הבעלים דאז של אפריקה ישראל), וגם כיו"ר אפריקה ישראל עצמה. כתוצאה מהפרסום נאלץ זנבר להתפטר מתפקידיו אלו. בנובמבר 1996 פרסם סדרה של מאמרי ביקורת נגד עיריית תל אביב, שתלתה שלט בולט בצמוד לאנדרטה לזכרו של יצחק רבין המודיע שהאנדרטה הוקמה בסיוע תרומתו האדיבה של יוסף בוכמן מפרנקפורט. כתוצאה מהביקורת על מקורו של הכסף הורה ראש העיר רוני מילוא על החזרת הכסף לבוכמן ועל הסרת השלט. במסגרת עבודתו העיתונאית עוסק גם בנושאי צרכנות. פרסם ידיעות ומאמרים נגד רשתות השיווק ויצרני המזון הגדולים, במטרה להביא לביטול שיטת הקודים ומעבר לפרסום מחירים מלא על גבי אריזת כל מוצר ומוצר. ב-1998 עבר תיקון לחוק, המחייב את הרשתות לכך. כותב גם בנושאים מדיניים, פוליטיים ובטחוניים. ב-1999 מונה לעורך בכיר לכלכלה וחברה בעיתון "הארץ". ב-2001 הצטרף לחדשות ערוץ 2 כפרשן כלכלי. בין היתר מגיש את הפינה בנושאי כלכלה וצרכנות "ושלא יעבדו עליכם", בתוכנית החדשות "אולפן שישי". ב-2006 הפכה הפינה, למשך עונת שידורים אחת, לתכנית מלאה ששודרה על ידי זכיינית ערוץ 2 "קשת". במהלך עבודתו זכה בפרסים הבאים: ב–1987 היה חתן פרס העיתונאי הכלכלי המצטיין, מטעם המרכז הישראלי לקידום חברתי וכלכלי. ב-1988 זכה בפרס סוקולוב בגין חשיפת הפנסיה שקיבל ארנסט יפת, ופרסום סדרת כתבות שקראה למיצוי הדין עם הבנקאים האחראים למשבר הבורסאי של 1983. מנימוקי ועדת השופטים: "סידרת המאמרים של נחמיה שטרסלר ועקרונות דוח ועדת בייסקי והפרשיות הנלוות, הצטיינה ברמה גבוהה של אמינות, של בהירות ושל עמידה על עקרונות, כמו גם בכושר ניתוח ובמיומנות כלכלית". ב-2011 זכה בפרס ל"תקשורת כלכלית איכותית" מטעם "האגודה לזכות הציבור לדעת". ב-2012 קיבל פרס "מפעל חיים" מטעם אגודת העיתונאים בתל אביב, בגין "כתיבה ומאבק בן שנים רבות נגד מונופולים, קרטלים ופירמידות של המדינה ושל בעלי הון גדולים, במטרה להפוך את כלכלת ישראל לתחרותית יותר, צומחת יותר, עם מחירים סבירים יותר ואבטלה קטנה יותר, לטובת הצרכנים והאזרחים כולם". נחשב בדעותיו לליברל התומך בכלכלה החופשית-קפיטליסטית. כתיבתו עוסקת ביתרונות של כלכלת השוק הליברלי. במאמריו קרא לא אחת להקטנת תקציב המדינה, לצמצום מעורבות הממשלה במשק ולייעול השירות הציבורי. מצדד במאמריו בפתיחת השוק לתחרות, בהפרטת כל גורם עסקי שמחזיקה הממשלה, "כי הממשלה לא יודעת ולא מסוגלת לנהל עסקים". כמו כן מצדד בפירוק מונופולים וקרטלים, ומתנגד להטבות המופרזות שזוכים להן בעלי ההון במדינה. ב-2003 תמך באופן עקבי בתכנית הכלכלית של שר האוצר בנימין נתניהו, שכללה קיצוצים בתקציב ובקצבאות והורדת מיסים. מרצה בפקולטה למינהל עסקים באוניברסיטת תל אביב, לתלמידי תואר שני. גר בתל אביב, נשוי ואב לשלוש.
article 44: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
פרשה שהוטל עליה צו איסור פרסום (צא"פ) מסעירה בימים האחרונים את הרשת הישראלית. בכך אין הרבה חדש. העוקבים אחרי המדיה החברתית והבלוגוספירה יודעים כי המרחבים האלה אינם אוהבים צא"פים. אבל בעצם גם התקשורת המסורתית לא אוהבת איסורי פרסום. היא הרי ניזונה מחופש העיתונות, חופש המידע וחופש הביטוי. לכן פעמים רבות עותרים כלי תקשורת שונים לבית-המשפט בבקשה להסיר צא"פ שהוטל על פרשה זו או אחרת. במיוחד כשיש בה לדעתם עניין ציבורי. לא אחת העתירה מביאה אכן לביטולו המלא או החלקי של הצא"פ, או לזירוז הסרתו. מה שמייחד את הפרשה הנוכחית הוא שתיקתה של התקשורת. העדר כל מאמץ מצדה להסיר את הצו, כמו גם שום ניסיון לרמוז על הפרשה בדרכים המוכרות והידועות: החל מדיווח על פרשה שיש עליה צו כזה, עבור בפרסום ידיעות או תמונות מרמזות שלכאורה לא מתקשרות לכלום, וכלה בהסתמכות על מקורות זרים או אפילו הפניה לרשת. כלום. נאדה. ברשת, לעומת זאת, הדיון לא תמיד זהיר, מדויק ומרוסן (לא שהתקשורת היא תמיד מופת לכך). פה החשוד כבר נהפך ל"אנס"; שם האיסור הכללי בחוק העונשין על זהותה של המתלוננת מבולבל עם צא"פים המוצאים למטרות ספציפיות ושונות; הכל נכרך יחד כדי להאשים את "המערכת" בהסתרת מידע. בפרשות כאלו, גם כשהמידע גלוי הוא מושא למניפולציות מצד יועצי התקשורת ועורכי-הדין של הצדדים, המזינים את התקשורת. אבל כשהמידע מוסתר – השמועות פורחות. הנה עוד סיבה לבקש את הסרת הצא"פ. אז מה נשתנה הפעם, מבחינת התקשורת? האם התשובה העגומה טמונה בעובדה שהחשוד בפרשה הוא עיתונאי והגילדה סוגרת שורותיה בהגנה על מי שהוא "אחד משלנו"? ייתכן שהקולגיאליות במקרים כאלה גוברת על התחרות בענף, המביאה לא פעם להכפשות הדדיות. אם יקרה לי פעם משהו דומה, חושב העיתונאי, אומר לעצמו העורך, לא ארצה שהקולגות יחגגו עלי. ומה על העניין הציבורי? וחופש המידע מה איתו? שואלת הקוראת הביקורתית התמהה. לא כשמדובר בנו, משיבים העיתונאים בשתיקתם. אין ספק כי החשוד נהנה מחזקת החפות. התקשורת אינה אמורה בשום פנים לשפוט אותו. היא כן אמורה לדווח על תלונה ועל מעצרו של אדם כאשר יש בכך עניין ציבורי. עניין כזה, קובע תקנון האתיקה המקצועית של העיתונות, נוגע ל"עיתוי הפרסום, נסיבות העבירה, אופיה, חומרתה או מעמדו הציבורי של החשוד". במקרים מקבילים, התקשורת להוטה להסיר את הצא"פ ולחשוף את מרב הפרטים. שולחת את עורכי-הדין שלה לשאת נאומים חוצבי להבות בבית-המשפט על חשיבותם (אכן!) של חופש המידע וחופש העיתונות ועליה עצמה כעל גוף המייצג את האינטרס הציבורי ואת זכות הציבור לדעת. כל זה מתחלף לפתע בשתיקה מביכה. כאילו עיתונאי אינו בעל מעמד ציבורי. כאילו העבירה שהוא נחשד בה אינה חמורה. לפתע הציבור אינו זכאי לדעת. אפשר להקשות ולשאול, האם התקשורת אינה אמורה לשקול מראש את האינטרסים המנוגדים, של פרטיות החשוד ושל שמו הטוב? הרי במקרים שבהם התיק נסגר היא כמעט לא טורחת לדווח, או עושה זאת בידיעה זניחה וקטנת גופן בעמוד פנימי. ודאי שלא באותן כותרות צעקניות שבהן ליוותה את המעצר והחשדות, בעיקר כשמדובר באדם ידוע שגם ניזוק יותר משום כך. ובכן, האינטרסים הללו אמורים בהחלט להשפיע על אופן הסיקור. זה צריך להיות מאוזן, אחראי והוגן. אבל השאלה אם הם כבדי משקל דיים כדי לגבור על העניין הציבורי בעצם הפרסום אינה שאלה שהתקשורת מחליטה בה, אלא בית-המשפט. סעיף 70 לחוק בתי-המשפט מונה איסורי פרסום ומקנה לבית-המשפט שיקול דעת אם לאסור פרסום במקרים אחרים; בין השאר בשל פגיעה חמורה בפרטיות, או בשל נזק חמור שייגרם לחשוד שטרם הוגש נגדו כתב אישום ובית-המשפט סובר כי יש להעדיף את מניעתו על פני העניין הציבורי. כלי התקשורת מבקשים חשיפה בכל מקרה, בשם האינטרס הציבורי במידע. התפקיד של איזון בינו ובין האינטרסים של החשוד מסור לבית-המשפט. גוף גוף ותפקידו. איני מתנגדת באופן עקרוני וגורף לכל צא"פ באשר הוא. הפרטים הם לפני בית-המשפט, ועליו להחליט. אך איכשהו, לא נראה מרחיק לכת לשער שאין מדובר כאן בקביעת סטנדרטים חדשים שיחולו מעתה ואילך בתקשורת, של איפוק עילאי והתנזרות מכל פרסום במקרים דומים, שבהם הנילונים אינם חברים באותו מועדון. חופש העיתונות אינו אינטרס פרטי של התקשורת. הוא זכותם של מקבלי המידע הרבה יותר משל מוסריו. התקשורת אינה אלא נציגתו של הציבור. אך האינטרס הציבורי בפיה מסתבר, ולא לראשונה, כעניין יחסי מאוד. מנופפת בו כשזה מתאים, שותקת כשזה פחות נוח. יש לשער שבסופו של דבר תיפרץ חומת השתיקה גם בתקשורת. רק שבינתיים היא הוכתמה בכתם של צביעות וסטנדרטים כפולים: אחד לכולי עלמא והשני לה עצמה. נעמה כרמי היא דוקטור לפילוסופיה, חברה במליאת מועצת העיתונות ובעלת הבלוג קרוא וכתוב
article 45: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
החליפה שלובש העיתונאי רם לנדס בתצלום הפותח את הראיון עימו במוסף "הארץ" (24.7.09) אינה שלו, אלא של זארה. כך גם הנעליים. החולצה – של קסטרו. הבית שבו צולם אינו ביתו, אלא מעונו של אדם ששמו פיטרו הכט מהרצליה פיתוח. גם הפנים והשיער של לנדס אינם בדיוק הוא: הם אופרו ועוצבו בידי ענבל מסס. על סגנון ההופעה כולה, לצורך התצלום, אחראית לימור זוהר שביט. כך בחר רם לנדס לארוז את עצמו לכבוד הראיון שבו הוא מבכה את אובדן האמת בעיתונות ואת היעלמה של האותנטיות מכלי התקשורת. לכאורה, ראיון אחד מני רבים במוספי סופשבוע, שכל תכליתו ליחצן סדרת טלוויזיה חדשה, אינו עניין לעסוק בו. מה לא עושים סופרים, תסריטאים, במאים וגם עיתונאים כדי למשוך תשומת לב ליצירות חדשות היוצאות מתחת ידיהם? גם ללנדס מותר, והראיון איתו אכן מזיע ממאמץ לקדם את הפקותיו הטלוויזיוניות האחרונות. ובכל זאת, כדאי להתעכב רגע ליד הדברים שהוא אומר, משום שיש בהם יומרה לאבחן את מצבה של המלאכה העיתונאית בימים אלה וגם לחרוץ את דינה. לנדס קובע כי העיתונות, במשמעותה הבסיסית, איבדה את יכולתה למלא את תפקידה: היא נמצאת, לדעתו, במצב סופני, ואין כיסוי ליומרתה להביא מידע אמיתי. במלותיו שלו: "מה ההבדל בין טלנובלה לחדשות? זה בידור וזה בידור. זה טלוויזיה וזה טלוויזיה. גם חדשות זה בידור [...] אם טלנובלה זה תיאטרון, אז חדשות זה תיאטרון יפני של מחוות מינימליסטיות, אבל עדיין תיאטרון". לנדס פוסק שהמאבק על השגת האמת העיתונאית למעשה הוכרע; מה שנשאר זה להודות בכך. הוא מספר למראיינת כי הפסיק כמעט לצפות בחדשות. מאחר שנואש מהסיכוי להציג את האמת העובדתית כפי שהיא, פנה לעסוק בטלנובלות מצד אחד, ומצד שני בתיעוד עצמי של אנשים (למעשה, נשים) באמצעות מצלמות שהוא מפקיד בידיהן (זו מהותה של הסדרה החדשה שלו "מחוברות").  אינני בקי די בפרטי הביוגרפיה המקצועית של לנדס כדי לדעת אם ההסבר שלו למעבר מעיתונאות לטלנובלות (ולהפקה החדשה שלו) הוא האמת במלואה או שהוא סוג של רציונלזיציה שהוא פיתח. אפשר, עם זאת, לתהות אם הסוגה שהוא מהלל עתה, התיעוד העצמי, נקייה מהפגמים שהוא מוצא בעיתונאות. האם התערבותו כעורך אינה משפיעה על דיוקו של המסמך התיעודי שהוא מתיימר להציג? האם החלטותיהן של גיבורות הסדרה אילו מצבים ורגעים בחייהן לצלם ואילו לא אינן סוג של מסננת שמפעילים גם עיתונאים בעבודתם ושנגדה מתקומם לנדס? האם עצם הבחירה בחמש הנשים המסוימות, שהסכימו לחשוף את עצמן, אינה גורם מכריע בקביעת תמונות החיים שהסדרה מתחזה להציג ולטעון שהיא משקפת עולם מציאות משותף לרוב הישראליות? במלים אחרות, האם מרכיבים בלתי נמנעים אלה בתהליך הפקת הסדרה אכן מבדילים לטובה את מידת האותנטיות שלה מהמלאכה העיתונאית השגורה שבה כתבים ועורכים מנסים להציג לציבור פיסות מציאות? לנדס נוגע בשאלה אמיתית: עד כמה המציאות הנשקפת בכלי התקשורת היא "אמיתית" ועד כמה היא נגזרת של נסיבות אובייקטיביות (לחץ זמן, אילוצי דיווח, תלות במקורות וכדומה) ושל סיבות סובייקטיביות (אישיותו של המדווח, תפיסתו את המציאות, שיקולים זרים המפעילים אותו וכדומה). זו דילמה המלווה את העשייה העיתונאית מאז ומעולם, וב"העין השביעית" היא נדונה, בין השאר, במאמרים מלומדים שכתבו פרופ ירון אזרחי ("לא קיים עיתונאי אובייקטיבי") ופרופ מרדכי קרמניצר ("המילון הישן") ב-2002. אלא שלנדס מוליך את הסוגיה הזו למחוזות האבסורד, ובכך נותן לגיטימציה לכאוס ולהפקרות מקצועית שאין לה גבולות. הוא אומר שאין עוד טעם במאמץ העיתונאי הסיזיפי לחפש, כמיטב היכולת, את האמת; להציג לקורא, למאזין ולצופה את העובדות ככל שניתן לאתר אותן; להצביע בפני הציבור על תהליכים ותופעות ככל שניתן לזהות אותם; להציע תובנות המסתמכות על תום הלב של העיתונאי ועל התחקיר חסר הפניות שעשה, ככל שהנפש האנושית מסוגלת לכך. לנדס שופך את התינוק עם המים. הוא פוסק שהמלאכה העיתונאית בזמננו היא חסרת תכלית ונדונה מראש לכישלון. הוא הופך את אכזבתו מתפקוד עיתונאים – וממערכות עיתונאיות שלמות שבהן פגש, או אפילו היה ממונה עליהן – לאידיאולוגיה. הוא בן 53 ומאחוריו קריירה תקשורתית מרשימה ולא קצרה (כמעט 25 שנה במקצוע). הוא חינך דורות של עיתונאים, ועכשיו הוא בא ואומר להם: עבר זמנה של העיתונאות; פנו לתעשיית הבידור. בה בשעה מצהיר לנדס בפני ציבור הקוראים והצופים, שרחשו לו עד כה אמון בגין המוניטין המקצועיים שצבר בעבודתו העיתונאית, שהוא הוליך אותם שולל, שלא ניתן למלא את התפקיד העיתונאי כהלכה, שהכל רקוב בממלכה השביעית. זה מסר מסוכן ולא נכון. לעיתונות, במובנה המוכר, נועד תפקיד מפתח בקיומה של החברה הדמוקרטית גם במאה ה-21. לטלנובה ולתיעוד הבידורי נועד תפקיד אחר: למלא את שעות הפנאי בשעשועים. כאשר קוראים את הראיון עם רם לנדס, רצוי לשוב להתבונן בתצלומו: כמו התמונה, כך גם דבריו נועדו להשיג תכלית אחת: להציגו באור שיגדיל את הרייטינג של הסדרה שהוא הפיק.
article 46: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
רק למחרת הוא מגיע הביתה, ומרגיע את אמו שלא הלכה לעבודה: "שום דבר לא קרה, הייתי בירושלים, ישנתי אצל דוד, הרי הודעתי לך שהיה זיכוי, כן, זיכוי מחוסר הוכחות", והוא סוגר את דלת הכניסה מאחוריו ומסתובב ובודק "איך יוצאים מכאן", ובכל זאת מגיע למיטתו, נופל עליה ומיד נרדם. בצהריים, כשפטישים הולמים בעוז בתוך ראשו, הוא מתלבש, שותה קפה והולך לעבודה במערכת "הארץ". השעה אחת בצהריים. שוקן מתפתל. "תשב", הוא אומר לו, "לאן אתה ממהר". אחר-כך הוא מעיר משהו בעניין השילומים מגרמניה, ושואל את עמוס: "מה דעתך?", אבל עמוס אינו מעוניין בשיחת חולין. "תגיד לי אם אני חוזר או לא חוזר לעבודה". עוד כחכוח ושוקן אומר: "אני לא יודע, באמת, מה דעתך? אולי עדיף שתמצא לך בית אחר?". זאת היתה שאלה, אבל עמוס אינו עונה עליה. הוא יודע היטב מה עדיף לשוקן. עדיף לו לא להעסיק בעיתון "הארץ" אדם החשוד בהשלכת פצצה גם אם יצא זכאי מחמת הספק. עדיף לו שלא יאמרו עליו שהוא מחזיק צפעוני מסוכן בעיתון שלו, עדיף לו להתרחק עכשיו מעמוס קינן, לצאת מקו האש המופנית אל האיש. את כל זה אין עמוס אומר. הוא קם, מסתובב ויוצא מהחדר, ורק טריקת הדלת המהדהדת מעידה על מצב רוחו. בדרך, ליד הדלפק, הוא מתעכב לכתוב פתק בן שבע מלים: "כדי שיהיה לך יותר קל – אני מתפטר". ואכן, לשוקן זה יותר קל. למחרת הוא שולח לעיתונאי המתפטר מכתב פרידה: "ברצוני להביע את צערי על התפטרותך מעבודתך בהארץ... מדורך בהארץ שימש עילה להתקפות נרגזות עליך, על הארץ ועלי. אך אני רואה צורך לומר לך היום שלא היה לי ואין לי גם היום ספק שהמניעים השורשיים שהדריכו אותך בכתיבתך הם מן הכנים והטהורים ביותר המפעילים נוער ישראלי בימים אלו. מדורך עשה רבות כדי לפתוח את עיני הציבור לחולשות היסודיות של חיינו ולסתירות בין מטרות מוצהרות לבין המעשה בהן הסתבכנו. זוהי פעולתה של סאטירה אמיתית, והרוגז שמתעורר מאשר שהחצים קלעו למטרה... אני גם מאמין שהכוחות והכשרונות הגדולים, שכל מי שנפגש איתך מבחין בהם, עוד ייתנו פירות בשלים". ושוב בחוץ. אור חורף בלה, קפה תמר. אף כי השעה מוקדמת, המלצר מביא בקבוק מדיצינל עם שתי כוסות. עמוס ממלא את הכוס כאילו זה גזוז ולא קוניאק, ואחרי זה הכל נמחק. "יש שנה שאינני זוכר אותה כלל. "עד כדי כך אינני זוכר אותה, שאיני זוכר איזו מהן היתה. אולי 1953. אבל אולי שנה אחרת" ("ארצך", 70). הוא אינו זוכר את אלה שהתרחקו ממנו כשנתקלו בו ברחוב, את אלה שסירבו להיראות בחברתו, את שיחות הטלפון היומיומיות למקומות עבודה שונים, אפילו לעיתון "חירות" הגיע בלית ברירה ושם הסכימו שיכתוב טור, אבל בעילום שם, כך שאיש לא יידע שיש להם איזשהו קשר איתו. חומה של נידוי.  כל זה נשכח, אבל הדרך היורדת מקפה תמר לכיוון כיכר דיזנגוף, לריינס ולרחוב ארבע-ארצות עדיין שמורה. שם, מול בית-החולים אסותא, גרה ימימה, שפותחת לו את הדלת. לרגע היא מהססת, מזמינה אותו להיכנס, מושיבה אותו על הספה, לא מציעה לו לשתות, ואז, בבת אחת, אומרת הכל: היא עוזבת אותו. קודם ברחה לאילת כדי להיות רחוקה ממנו, אבל האחות הראשית בבית-הספר לאחיות אמרה לה: "למה את צריכה לעבור לאילת? שהוא יעבור לאילת". אז היא נשארת בתל-אביב, אבל לא מתכוונת לראות אותו יותר. האלימות שלו לא מתאימה לה, השתיות שלו והנשים שלו נמאסו עליה, היא גם מזכירה את אותו לילה בסידנא עלי, את זה שלא הכניס אותה בסוד תוכניותיו. בקיצור היא נפרדת ממנו וזהו. עמוס נשאר עומד. לא רוצה להתרגז, מסרב להרגיש צער, מפנה את ראשו, מחפש, אין איש. מסביב רק ריק. ובלי לומר דבר הוא מסתובב והולך משם ומותיר אותה יושבת על הספה, מתחרטת, מהססת אם לקום ולקרוא לו, זוכרת שהוא לימד אותה לקרוא את דוסטויבסקי, לאהוב את באך, שלקח אותה למוזיאון בשדרות רוטשילד לשמוע קונצרטים וגם הראה לה סירה קטנה מיטלטלת על גלים, למרגלות הר והילת עננים, בציור של נחום גוטמן. לא משנה. הוא כבר רחוק משם, מכתת רגליו מחברה קבלנית אל מישהו שיש לו משרד קטן, פוגש חברים מימי המחתרת, מוכן לעשות כל עבודה. מכבדים אותו בתה, מדברים איתו יפה ומלווים אותו לדלת. ובחוץ אור האביב מתחלף לאור קיץ ומתענן לקראת הסתיו, ושום סורג אינו מסנן את מראות העננים. ב"הבוקר" וב"ידיעות אחרונות" לא מעוניינים בשירותיו, בעיתונים אחרים מסרבים אפילו לקבוע פגישה. שייקה בן-פורת עשה לו טובה והציע לו לצייר קריקטורות ולכתוב סאטירות בשם בדוי בעיתון המשמרת הצעירה של מפא"י, "אשמורת", ובביטאון הספרותי של מפא"י, "מבואות" – אלה העיתונים שרק אתמול כתב עליהם סאטירות ארסיות. מובן שהיה יכול לעבוד במוסך או בבניין, הלוא הארץ הולכת ונבנית, הפטישים מכים, המקבת נוקבת. יש עבודה בעיר ויש עבודה בכפר. מתוך הספר "על דעת עצמו – ארבעה פרקי חיים של עמוס קינן", מאת נורית גרץ. הוצאת עם-עובד, עמ 294–297. הציטוט מובא כאן באדיבות ההוצאה
article 47: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
חלק בעיתון, ובהשאלה, סוג של כתיבה עיתונאית. במקור התייחסה המלה לחלק בעיתון שבו התפרסמו מאמרים שאינם פוליטיים, שעסקו בתחומי התרבות והדעת. מאוחר יותר התייחדה המלה לתיאור כתיבה פובליציסטית, ביקורתית או עיתונאית-ספרותית, שאינה דיווחית-חדשותית ואינה פוליטית-אידיאולוגית. במרוצת הזמן ניתנו למלה כמה משמעויות, מהן מרחיבות ומהן מצמצמות: 1. כל כתיבה שאינה עוסקת באקטואליה פוליטית. 2. כתיבה הומוריסטית. 3. כתיבה מתלהמת ופרובוקטיבית. מקור הביטוי במלה הצרפתית Feuilleton או Feuillet, שפירושה "דף קטן", ושתיארה מוסף לעיתון שעסק בנושאים לא-פוליטיים. העיתונות הצרפתית בתקופת המהפכה, שבמובנים רבים היתה ערש העיתונות המודרנית, הוקדשה רובה ככולה לעניינים פוליטיים ולחילוקי הדעות בין הסיעות השונות שפעלו בפריז. צירוף תוספת שאינה פוליטית היה חידוש. מי שהיה חלוץ בפרסום תוספות כאלו – שפעמים היו מודפסות על דף נפרד שצורף לעיתון (ומכאן השם "דף קטן") ופעמים הודפסו על דפי העיתון עצמו בפונט קטן יותר וסומנו בקו מפריד – היה לואיס-פרנסיס ברטין "הזקן" (Louis-François Bertin the Elder), המו"ל של העיתון "Journal des Débats", שאחרי המהפכה השפיע רבות על התרבות הצרפתית. בתוספות הללו פורסמו מאמרים וביקורות בנושאי תיאטרון וספרות ואף קטעי פרוזה ושירה, אולם גם רכילות, בדיחות, שעשועי לשון ומכתמים בחרוזים. במהלך המאה ה-19 התקבל נוהג זה גם בגרמניה, והיה פופולרי במיוחד ברוסיה. משמעות השם "פיליטון" בעיתונות האנגלית היתה אחרת, והתייחסה לסיפור בהמשכים. הביטוי היה בשימוש בשפה העברית במאה העשרים, ובמיוחד במחציתה הראשונה.
article 48: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
 לפני כשמונה חודשים המתנדב המוכשר של המיזם אפיק רחמים ביקש שנבדוק משהו מחוץ לכנסת, אך רלוונטי לחיינו לא פחות – זמני הגעת ניידת. גילינו שלמרות מסיבות הפרידה המפוארות מהמפכ״ל והתגאותו בשירות לאזרח – מדי שנה ל-100 לוקח יותר זמן להגיב. אם למשל ניסו לרצוח אתכם וחייגתם 100 בשנת 2012 – לקח לניידת להגיע כ-13 דקות בממוצע. ב-2014? 17 דקות. זמני הגעת ניידת- לחצו לנתונים המלאים רק לאחרונה התגאה המפכ"ל היוצא יוחנן דנינו בזמני התגובה של המשטרה ובמהירות הגעת הניידות, אבל כעת מתפרסמים נתונים פנימיים של המשטרה שמראים דווקא שזמן התגובה הולך ומתארך בכל שנה. התוצאות, שהגיעו לידי המיזם "100 ימים של שקיפות", מתייחסות לזמן שחלף מרגע שיגור הניידת על ידי המוקד ועד להגעתה ליעד. המשטרה מסווגת את הקריאות שהיא מקבלת על פי סוגי אירועים שונים. על פי הנתונים, כמעט בכל סוגי האירועים זמן התגובה התארך. כך למשל, בשנת 2013 עמד זמן התגובה לאירוע מבצעי על-23 דקות ובשנת 2014 עלה זמן ההגעה ל-28 דקות. וזה לא שמספר האירועים מסוג זה עלה, להפך – הוא דווקא ירד ב-18%. זמן הגעת הניידת במקרים של ניסיון רצח, הריגה או תקיפה חמורה, עמד בשנת 2012 על כ-13 דקות בממוצע. בשנת 2013 עלה זמן ההגעה ל-16 דקות ובשנת 2014 ל-17 דקות, ובמקרים כאלה כל דקה גורלית. במקרה של פריצה לדירה תחכו כמעט 20 דקות להגעת ניידת. אם חלילה תיקלעו לשריפה, הצתה או אפילו חטיפה, לפי נתוני המשטרה זמן ההמתנה יהיה 20 דקות בממוצע. ממשטרת ישראל נמסר בתגובה: "הנתונים מודדים תהליכים בארגון בתחום השירות ואינם מהווים מדד למענה מבצעי. כל ניסיון להציג זמני תגובת ניידות לפי כמות אירועים בשנה טועה ומטעה, בהיעדר בחינת משתנים נוספים שמשפיעים על זמינות הניידות. לאחרונה נחנך מוקד המידע הארצי של המשטרה שקולט את פניות הציבור ומגביר את הזמינות והמענה המבצעי". 
article 49: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
 כבר כמעט עשרים שנה שדן סבאג כותב את מדור הסקס המטונף, המצחיק וסר הטעם "סבאג לאב", המתפרסם ב"דה-סטרנגר" בסיאטל ובסינדיקציה בעשרות עיתונים ברחבי ארצות-הברית, ושבו הוא עונה בכנות ובישירות לשאלות הביזאריות ששולחים לו קוראיו. כעת, בטוויסט ביזארי לא פחות, הפכו חייו – שכוללים גם בן זוג חתיך ותומך וילד מאומץ בן 12 – למחזמר שמועלה בברודווי.  לעומת זאת, חייה של הבלוגרית האגרסיבית והאקסצנטרית ניקי פינק, שמנהלת את אתר החדשות ההוליוודי המאוד מצליח "Deadline Hollywood", עומדים להפוך לסדרה של HBO, מה שיזכה גם אותה בצק שמן.  ואילו חייו ואישיותו הצבעונית של העיתונאי הניו-יורקי האגדי גימי ברסלין יעמדו במרכזו של סרט תיעודי חדש שהפקתו תחל בקרוב.  עיתונאים שחושפים שחיתויות ברוסיה ממשיכים לחטוף מכות רצח, האנשים שמחטיפים להם את המכות ממשיכים להתחמק ללא כל עונש, וגם הגורמים הממשלתיים ששולחים את האנשים שמטילים אימה על העיתונות הרוסית עדיין מסתובבים חופשי.  מדינה נוספת שבה עיתונאים נופלים כמו זבובים היא הונדורס: מאז אפריל חוסלו באכזריות שבעה עיתונאים שהעזו לכתוב על הכאוס הפוליטי במדינה ועל עסקי הסמים המשגשגים בה.  המשטרה הלטבית, שעסקה בחיפושים אחר האקר שפרץ למאגר מידע ממשלתי והדליף לאינטרנט נתונים מביכים על השלטון, מיררה את חייה של עיתונאית מקומית שדיווחה על הסיפור.  תוכנה חדשה ומשופרת אמורה לדאוג לכך שהחדשות על המהפכה הבאה באיראן יעקפו את הצנזורה האינטרנטית של המדינה באופן אלגנטי יותר מבעבר.  אחרי שבשבוע שעבר למדנו ש"ניוזוויק" על הקרשים ושאם לא יימצא לו רוכש הוא ייסגר, השבוע אנו למדים שמצבו של המתחרה הוותיק "טיים" אינו טוב בהרבה.  אמנם הבטיחו לנו שהאייפאד יציל את עולם העיתונות, אבל אם ללמוד על-פי 360 עותקים דיגיטליים שהמגזין "GQ" מכר החודש, זה לא יקרה בזמן הקרוב.  ואם כבר אייפאד: אחד הכתבים של "Gawker" השתכר בסוף-השבוע ומצא את עצמו מתעצבן מאוד מפרסומת שהכריזה שההמצאה החדשה של אפל היא הדבר הכי מהפכני מאז המהפכה הצרפתית. הוא מיד כתב מייל ציני ועוקצני לסטיב גובס. באופן מפתיע למדי, גובס החליט לענות לו.  אחד ממנהיגי המורדים בתאילנד נורה בראשו בעת שהתראיין ל"ניו-יורק טיימס". הוא מת מפצעיו כעבור יומיים.  דייוויד קאר כותב על ההיגיון המאוד מיוחד שעומד מאחורי הכותרות המטופשות שניתנות לכתבות באינטרנט.  האם גיליאן טט, העורכת החדשה של ה"פייננשל טיימס", היא האשה החזקה ביותר בעולם העיתונות? ה"דיילי ביסט", שמקדיש לה כתבת פרופיל מפרגנת, סבור שכן.  מסתבר שמשבר העיתונות המודפסת טרם הגיע לגרמניה: הכנסות העיתונים במדינה לא ירדו באופן משמעותי מאז שנת 2004.  ואם כבר משבר העיתונות המודפסת: הנה מאמר, הלקוח מ"האטלנטיק", שדווקא טוען שבסוף הכל יבוא על מקומו בשלום. בחיי.  איש שמדבר + זבוב ענק + שידור חי = קטעים משוגעים.  ואם כבר זבובים וכתבי טלוויזיה, תמיד נחמד להיזכר בקליפ הקלאסי הזה. אין מצב שזה אמיתי, נכון?
article 50: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
"מקור ראשון" ואתר nrg יימכרו לחברת ישראל-היום-בע"מ, שבבעלות איש העסקים שלדון אדלסון ורעייתו ד"ר מרים אדלסון, תמורת 17 מיליון שקל, כך ביקש לאשר אמש רואה-החשבון חן ברדיצב, הנאמן מטעם בית-המשפט לחברות המפעילות את "מקור ראשון" ו"מעריב". ישראל-היום התחייבה בהצעתה להעסיק 114 מ-120 עובדי ההנהלה והמערכת העיתונאית של "מקור ראשון" לתקופה של לפחות 12 חודשים. כמו כן התחייבה החברה להעסיק 90% מהפרילנסרים של העיתון ואת כל 220 עובדי ההפצה לתקופה דומה. לגבי אתר nrg התחייבה ישראל-היום להעסיק 5 מ-17 העובדים לתקופה של שנה. ==  להורדת הקובץ (PDF, 7.72MB) להורדת הקובץ (PDF, 7.72MB)  להורדת הקובץ (PDF, 2.19MB) להורדת הקובץ (PDF, 2.19MB) "בקשה דחופה" של נאמן בית-המשפט ל"מקור ראשון" ו"מעריב", המסמך המלא בשני חלקים == ברדיצב ביקש מבית-המשפט המחוזי בירושלים לאשר את מכירת "מקור ראשון" ואתר nrg לישראל-היום לאחר תהליך התמחרות בן כמה שלבים. בשלב הראשון התעניינו 12 גורמים ברכישת העיתונים והאתר. לאחר שקיבלו את פרטי החברות מהנאמן, נותרו שישה מתעניינים. ישראל-היום הציעה 12.5 מיליון שקל עבור "מקור ראשון" ו-3 מיליון שקל עבור nrg; גרוזלם-פוסט הציעה 7.5 מיליון שקל עבור "מקור ראשון" ו-1.5 מיליון שקל עבור nrg; טלנירי-שוקי-הון הציעה 401 אלף שקל עבור אתר nrg; אשדיר-פרסום-והפצה הציעה 5 מיליון שקל עבור "מקור ראשון"; לריסה-אחזקות הציעה 2 מיליון שקל עבור "מעריב", 4 מיליון שקל עבור "מקור ראשון" ו-750 אלף שקל עבור אתר nrg, וכיפה-שירותי-אינטרנט הציעה 70 אלף שקל עבור אתר nrg. "לאחר עיון בהצעות שהוגשו עלה כי הצעתה של ישראל-היום לרכישת פעילות העיתון מקור ראשון ולרכישת פעילות אתר האינטרנט nrg עלתה על הצעת שאר המציעים בכל הפרמטרים, וזאת באופן בולט ומשמעותי, הן בסכומה והן במספר העובדים שאותם היא התחייבה להמשיך ולהעסיק", כתב הנאמן לבית-המשפט. לדברי ברדיצב, לאור זאת התכוון להמליץ ללא שהות על ישראל-היום כרוכשת העיתון והאתר, אולם באי-כוחה של גרוזלם-פוסט, החברה שבשליטת איש העסקים אלי עזור, ביקשו להעניק להם הזדמנות להגיש הצעה מעודכנת ומשופרת: 13.5 מיליון שקל עבור "מקור ראשון", 2.5 מיליון שקל עבור "מעריב" ו-4 מיליון שקל עבור אתר nrg. לנוכח ההצעה המשופרת זימן אתמול ברדיצב את נציגי שתי החברות למשרדו לפגישת התמחרות מכרעת. "אנחנו הגענו לכאן תחת מחאה", אמרה בפגישה עו"ד קרן רייכבך-סגל, באת-כוחה של ישראל-היום. "המועד להציע הצעות נגמר בשני אחר-הצהריים, וכל הצעה שהתקבלה אחר-כך היא בניגוד לדין. הגענו לכאן תחת מחאה והדלפות שהגיעו לעיתונות שהביאו לשיפור ההצעה שלהם [גרוזלם-פוסט] לא מקובלת עלינו" [כך במקור]. "אנחנו נתחיל עכשיו את ההתמחרות כאשר הסכום ההתחלתי [עבור מקור ראשון] עומד על 14 מיליון שקל", הודיע בהמשך הדיון רו"ח ברדיצב. "אנחנו לא מציעים 14 מיליון, נשארים בהצעה שלנו [13.5 מיליון]", הבהיר עו"ד מורן מאירי, בא-כוחה של גרוזלם-פוסט. "יש לי שאלה", אמרה עו"ד רייכבך-סגל, "זה שהם לא מוכנים לקחת ב-14 ואני כן אסכים לקחת ב-14 זה אומר שזכינו?". "כן", השיב רו"ח ברדיצב. "אז אנחנו מוכנים לקחת ב-14 מיליון", הודיעה עו"ד רייכבך-סגל. בהמשך החליט ברדיצב לבטל את ההתמחרות על אתר nrg בשל חילוקי דעות עם גרוזלם-פוסט והודיע כי הצעת ישראל-היום לרכישת האתר היא הזוכה. נכון לעכשיו, עידכן ברדיצב את בית-המשפט, לא התקבלה הצעה כלכלית לרכישת "מעריב", אולם לדבריו, "קיימת אפשרות לקבל הצעות גבוהות יותר". על כן ביקש הנאמן להמשיך ולחפש בשלב זה רוכש ל"מעריב". 9712-03-14
article 51: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
כמו בתי-הקברות בשולי הערים, כך גם מודעות האבל מתקיימות בשולי העיתונים, וכמו בתי-הקברות, גם על פניהן יהיו רבים יותר שיעדיפו לחלוף ולא להתעכב ולחוש בצינה הנושבת מהן. בתוך אותו מוצר ותיק, גליון העיתון המודפס, שעבר תמורות רבות כל-כך, לא יתקשה גם הקורא המתעורר מתרדמת של חצי מאה לזהות מרחוק את פורמט עמודי מודעות האבל. המדור, כמו המוות, אינו מתיישן. מודעת האבל היא מצבת דיו זעירה. כמו אחותה העשויה שיש, גם לה אותו פורמט מלבני, אותן אותיות שחורות ריבועיות, אותו צמצום מילולי. סידורן של המודעות אחידות-הפורמט זו לצד זו וזו מתחת לזו הוא היוצר את מראה העמוד האופייני – ואף בו יש כדי להזכיר את מטריצת גוש/חלקה.  מאחורי ביטוי טכני חורץ לשון המוות. בשל אופיו הקודר, המוחלט והאוניברסלי, המוות מעדיף את הסטנדרטי על פני היצירתי והמגוון. קו מסגרת בעובי אחיד, מבחר גופנים מצומצם, שם הנפטר תמיד באותיות גדולות ומעובות משמות האבלים. שלא כמו המצבה, המנציחה את בדידותו של הנפטר, במודעת האבל מסתופפת (על פי רוב) המשפחה כולה. כמו על דלתות בתים, גם כאן יהיו קורקטיים שיסתפקו בשלט עם הצהרה כללית "המשפחה האבלה", ואחרים יציגו קטלוג שלם של הפרטים במשפחה, סדורים על-פי תפקידיהם – אשתו, בנו ובתו, הנכדים, גיסו. המהדרין יוסיפו גם שמות, שמות משפחה ולפעמים גם כינויים, שלא יצוטטו כאן מפאת כבודם של המתים והחיים, אך מציעים למתבונן סקרן עולם שלם. ברחוב זה וזה, בדירה זו וזו, בשעות 21:00–16:00. שלא כמודעות האבל עשירות הסופרלטיבים הנדפסות בעיתונות החרדית, אלו הנדפסות בעיתונות החילונית קורקטיות לרוב. על הפטירה מודיעים בדרך כלל בצער רב, לפעמים בכאב או ביגון עמוק – ביטויים שכבר היו לקלישאה. את זהות המנוחים יגדירו בראש ובראשונה זיקות משפחתיות ("אמנו, אחותנו וסבתנו"), לעתים רחוקות יותר פועליהם ותואריהם (ד"ר, "מוותיקי נהריה"). רק מתי מעט זוכים לשורה מלאת שאר רוח, כפי שהיו אולי הם, בחייהם: "ספורטאי, גנן ומציל אגדי בבת-ים, שהנחיל לנו אהבת ים וגן ונפרד מאיתנו כשהוא בן 98 שנים". לאותם שחיו את חייהם באלמוניות, הרגע הזה הפומבי של פרסום שמם במרכז מודעת אבל הוא רגע קצר מועד של תהילה. למרבה הצער, הם כבר אינם שם להתענג – לא על תשומת הלב והכבוד, ולא על נדיבות לבם של מי שזיכו אותם בכך. האם מודעת האבל מתפרסמת בעיתון שאותו נהג לקרוא המנוח? זכורה לי בחדות הגאווה שחשתי כילדה כשראיתי את שמו של סבי על מודעת האבל בעיתון. האם אני הייתי מי שגזרה ושמרה אותה לצד תמונתו הקטנה הממוסגרת? ואולי אחד מהורי? האם גם אבלים אחרים נוהגים לעשות זאת? כמו בפרסומים אחרים, כך גם במודעות האבל: ככל שהמודעה גדולה יותר, כן גדל מחירה. ב"הארץ", שבו המודעות יקרות יותר, הן גם גדולות ומעטות יותר; מתי "הארץ" אינם מצטופפים כמו המתים ב"ידיעות אחרונות" ו"מעריב". האם המתים של "הארץ" אקסקלוסיביים יותר? למרבה ההפתעה, עלעול בעמודי מודעות האבל של העיתונים המתחרים מגלה כי בשיעור גדול של המקרים אלו אותם מתים ממש: מי שיש לו כסף לפרסם מודעת אבל אחת, יש לו כסף לפרסם שלוש מודעות זהות בשלושה עיתונים שונים. מרכינים ראש, אבלים, המומים, דואבים, זוכרים, ולא שוכחים לצרף את סמליל החברה. מילא סמליל שחור-לבן, כזה הנבלע בשחורו-לבנו של העמוד, אבל סמליל ירוק?! מישהו ב"דה-מרקר" – מאותם מישהואים עם ראש כלכלי – מצא ערוץ פרסום נוסף. אפשר שבקרוב נראה שלטי חוצות גם בבתי-קברות? דבר מותה של ב, מורה אהובה ונערצת, הגיע אלי בדואר האלקטרוני – מדיום יעיל, מהיר וחינמי. ובכל זאת חיפשתי אחר שמה במודעות האבל של "הארץ". ב, אשת לפידות, היתה הרוח החיה בטקסי יום הזיכרון בבית-ספרי ובקיבוצה ובעלת חולשה, כך התוודתה, למלנכוליה. חשבתי, על כן, כי הדבר היה מסב לה קורת רוח – לראות את שמה מופיע בעיתון (של האינטליגנציה) באות עבה, את שמו של קיבוצה צמוד אל הביטוי "מרכין ראשו". אפשר שהקיבוץ הישן, הלא מופרט, זה שידע ימים מבוססים, היה מפרסם מודעה שכזו. הקיבוץ החדש, ראשו מורכן ממילא.
article 52: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
רק לפני חודש נשפכו אלפי מלים ונמרחו עשרות צילומים מאולימפיאדת בייגינג בעמודים הראשיים של "ידיעות אחרונות" ובכפולת האמצע של חלק החדשות. אז איך קורה שמה שהוגדר על-ידי העיתון כ"תקרית דיפלומטית" בין ישראל לסין, תקרית שנגרמה כתוצאה מראיון ב"ידיעות אחרונות", לא זכה כלל להתייחסות בולטת ונדחק למדור הספורט? הסיפור המשונה החל ביום שישי שעבר, בכתבת שער במוסף "7 ימים". השייט שחר צוברי, מדליסט הארד מבייגינג, אמר בראיון למוסף כי הסינים הם "חארות". בתגובה העביר שגריר סין בישראל מחאה לוועד האולימפי בארץ, ובהמשך ביטל קבלת פנים מתוכננת לספורטאים הישראלים. צוברי התנצל, שר הספורט מגאדלה התנצל, הוועד האולימפי התנצל, אבל הסינים טרם סלחו. ההישג העיתונאי הוא אולי מפוקפק – ראיון שפורסם בעיתון גרם לתקרית דיפלומטית עם מעצמה – אבל בכל זאת, זה הישג שעיתונים נוהגים להתפאר בו. אם כך, מדוע הסיפור לא הופיע בעמוד הראשי של "ידיעות אחרונות", או לפחות קיבל הפניה בולטת בעמודי החדשות? הרי רק לפני שבועיים-שלושה פירנסו האירועים הספורטיביים מסין את החלק המרכזי של העיתון של המדינה. יכול להיות שבצמרת מקבלי ההחלטות ברחוב מוזס חשבו שהמקרה אינו דרמה יוצאת דופן, והניחו לניר חפץ, עורך "7 ימים" ומוסף הספורט, לגדל ולרומם את הסיפור בממלכה שלו. יכול להיות גם שהבמה המשנית שקיבל הסיפור מלמדת משהו על היחסים שבין עורכי העיתון ובין עורך המוספים. בימי גלעזר ויובל היה נהוג לומר ש"7 ימים" הוא מדינה נפרדת בתוך "ידיעות אחרונות". ייתכן שמדובר בשחזור מוזר, אולי אפילו נגטיבי, של התקופה ההיא? ויש עוד: בעוד שבמדור הספורט מדווחים על תקרית דיפלומטית, שמקומה הטבעי הוא בעמודי החדשות, בחלק החדשותי הופיע ביום ראשון סיקור פתיחת אולימפיאדת הנכים בבייגין, בלי שאף מלה על אירוע זה או סיקור מקצועי של הספורטאים הישראלים יופיעו במדור הספורט. לא ברור. לא מובן. השבוע אפשר היה להיווכח שוב עד כמה ספורט "ידיעות אחרונות" תקוע במקום. הנבחרת הצעירה עד גיל 21 בכדורגל עמדה לפני משחק מכריע מול גרמניה בחוץ, בדרך לפלייאוף שלפני אליפות אירופה. בסופו של יום היא אכן עשתה זאת, עם 0:0 מרשים. בעוד ש"מעריב" בחר לתת לנבחרת הצעירה את הכבוד המגיע – שני שערים וכפולה פותחת (ביום המשחק ולמחרת) – ב"ידיעות אחרונות" המשיכו במסורת המיושנת, הפרובינציאלית וחסרת המעוף שלהם, ולפיה הנבחרת הבוגרת מעל הכל, אפילו במחיר המעטה מההישג של הצעירים. אתר ערוץ הספורט היה בשיאו באולימפיאדת בייגינג, עם סיקור מקיף של התחרויות והספורטאים הישראלים ושפע של תקצירי וידיאו. ההשקעה הגדולה הביאה לתוצאות יפות בסקר "טים" לחודש אוגוסט. האתר השתדרג ל-16 אחוזי צפייה לעומת 11.8% ביולי – קפיצה משמעותית של 4.2%. המתחרה הגדול, ONE, רשם עלייה מתונה יחסית לעובדה שמדובר בחודש ספורטיבי אינטנסיבי – רק 1.8% יותר לעומת החודש הקודם (16.9% באוגוסט לעומת 15.1%). כך ייעשה למי שהעדיף לסקר את האולימפיאדה מהכורסה במערכת, ולא טרח לשלוח כתב לבייגינג.  אם אתר ערוץ הספורט רוצה לשמור על הפער האיכותי, הוא צריך להישמר מהסגנון הזול של אתר ONE. לפרסם תמונה של בחורה במחשוף נדיב עם הכיתוב "פצצה" בידיעה על ביטול משחק באיטליה בגלל פצצה ממלחמת העולם השנייה שהתגלתה סמוך למגרש – זו בדיוק הדרך הלא נכונה. אם אין לכם תמונה ממקום האירוע, תמצאו פתרון יצירתי אחר. כרגע, מדובר בפצצה של אינפנטיליות. לתגובות והערות: yegerm9@walla.co.il
article 53: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
״רציתי להגיע לתפקיד מעמדת שליחות אמיתית של אדם שכל ילדיו וכל נכדיו מתגוררים בירושלים, ומודאגים דאגה עמוקה מהעתיד שלה״. כך הכריז שר הכלכלה אריה דרעי בראיון ב-2010. אלא שכמה מילדיו של דרעי כנראה גילו מאז את הקסם של עולם הנדל״ן ורכשו דירה אחת או שתיים או שלוש או יותר. גם בת״א. בדיקה שערכנו ב׳מאה ימים של שקיפות׳ חושפת טפח מאימפריית הנדל״ן של משפחת דרעי: לבת אחת של שר הכלכלה דירה בירושלים ושליש בית נוסף בת״א. על בת אחרת רשומות 3 דירות בשכונת התקווה בת״א וחצי דירה נוספת בתל אביב. לבת שלישית דירה לא רחוק בת״א לצד בית במושב בין ת״א לירושלים. לבן אחד דירה במגדלי שאול בירושלים. באותו בניין, אגב, גם ממוקמות דירות של אחיינו של דרעי, כלתו של הרב עובדיה זצ"ל ונכדתו של הרב עובדיה זצ"ל. בן אחר רכש דירה במסגרת קבוצת רכישה בירושלים. לפני הבחירות גם זרם מידע לגבי עסקאות נדל״ן ירושלמיות שדרעי מקושר אליהן. ״כל הדיירים בבניין שלנו ידעו שאריה דרעי זה האיש לפנות אליו״, סיפר לנו אחד מהם. אבל דרעי עצמו דאג להישאר מחוץ למסמכים הרשמיים. אחיו היה בחזית. ומה עם דרעי עצמו? הוא מתגורר בדירה ברחוב הקבלן (שלוש קומות בשטח 272 מ״ר), והסתבר לנו שהייתה ברשותו דירה נוספת אותה מכר ב-96׳ לתושב חוץ. לפי גידי וייץ, הוא גם בהליך בנייה של בית נופש. בנוגע למשפחה – אלו לא כל הדירות. חלק מהנכסים בתהליכי רישום ולא ניתן להפיק נסחים לאימות המידע. אלא שבמהלך הבדיקה התפרסם ראיון שערך עמו גידי וייץ. דרעי נשאל שם והתייחס לנושא: "אני גאה ברוך השם, שיש לי פרנסה, יש לי בית ולילדים שלי יש בית. הילדים שלי, ברוך השם, התחתנו, וקיבלו מהצד השני. אני עזרתי להם, ההורים שלי עזרו להם, הם לקחו משכנתאות וברוך השם קנו דירות. יופי? חלק קנו, חלק לא קנו, חלק בדרך לקנות, חלק עם משכנתאות וכל הדברים האלה״. לכן אסתפק במידע הזה ורק נזכיר שלפני הבחירות דרעי רץ ׳בשם השקופים׳. הוא פרסם הצהרת הון צנועה – והכריז שיש לו דירה אחת בלבד. טכנית, זו האמת, אבל בצורתה הצרה ביותר. אם כבר להיות שקוף – עדיף עד הסוף. דרעי העדיף שלא להתייחס לשאלות בנושא. 
article 54: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
חברת הכנסת ענבר בזק שלום, מה שלומך? ראיתי שהצטלמת עם ספרה של דפנה ליאל ופרסמת אותו בטוויטר. יצא לך לקרוא אותו? "עוד לא. הייתה לי יומולדת לפני שבוע והבנות קנו לי מתנה, עוד לא יצא לי לקרוא. אני עוקבת אחרי הפודקאסט ושומעת כל בוקר, כל פעם באה ומספרת לצוות שלי תקשיבו לזה ותקשיבו לזה, אז הם עשו לי הפתעה וקנו אותו". אני מבינה שרצית לפרגן לה. "כן. נתתי לה לחתום לי עם הקדשה". אני מתקשרת כי הסתכלתי על זה ולי זה נראה כמו סוג של פרסומת, משהו שבעבר ועדת האתיקה אסרה על חברי כנסת לעשות. "למה זה פרסום אם היא כותבת על פוליטיקה?" היום הגיעה בדואר המתנה שצוות הלשכה המקסים שלי קנה לי ליום ההולדת.הספר "עושים פוליטיקה" של @DaphnaLiel מתברר שהן מכירות אותי הכי טוב ויודעות שאני מעריצה שרופה של הפודקאסט "עושים פוליטיקה". עכשיו רק נשאר לראות אם הספר טוב כמו הפודקאסט 😃 pic.twitter.com/QXjS64rsBY כסופרת היא נמצאת עכשיו במסע יח"צ אינטנסיבי להגדלת המכירות וההכנסות של הספר. זה לא דומה לסיטואציה שבה לקחת ספר מהספריה ואת ממליצה עליו לציבור. כל המלצה כזו ממך כנבחרת ציבור, שיש לך כוח וקהל מתוקף המנדט שהציבור נתן לך, היא בעלת ערך עבורה. "תראי עכשיו כשאת אומרת אני מבינה את הרגישות לא חשבתי על זה. אני מבינה את הרגישות ומקבלת בהחלט את הביקורת. אני מודה שזה היה מתוך מקום ש… התרגשתי כשהיא חתמה לי ורציתי לפרגן לה. זה ממש לא היה קמפיין לספר אלא באמת להגיד לה תודה ושאני מאוד אוהבת את הפודקאסט שלה. אם הייתי מפרסמת מוצר, כמו שבזמנו ביקרו את איילת שקד שהצטלמה עם קוקה קולה, אני מבינה את הרגישות. אבל כאן זה ספר מקצועי על פוליטיקה. אני רואה גם בספר וגם בפודקאסט naכלים מקצועיים שאני לומדת מהם. בתחום הזה של ספרים ופודקאסטים – אין לזה סוף. אם אני מחר אעלה פוסט שאני מקשיבה לפודקאסט של שקוף ומאוד ממליצה עליו, את חושבת שיש עם זה בעיה אתית?" זה לא כמו המלצה לקרוא או להאזין, כי פה יש מימד של הגדלת מכירות של הספר, בייחוד כשזו ההשקה שלו. "אגב אפילו לא קיבלתי אותו כמתנה ממנה, מי שנתן לי את הספר הן הדוברות שלי. האמת שלא מזמן קיבלתי מתנה ממישהי שכתבה ספר ילדים שנותן ביטחון לנערות. היועצת הפרלמנטרית שלי פנתה לייעוץ המשפטי של הכנסת, ושאלה אם זה בסדר לפרסם פוסט ולפרגן לספר. הם אמרו שעם ספרים אין בעיה כל עוד זה לא למטרות קידום מכירות ולא כולל המלצה לרכוש אותו. אגב ראיתי עוד חברי כנסת שהעלו ציוצים על הספר שלה".  בואי נלך מעבר לעניין המסחרי. יש פה שאלה אתית על היחסים בין עיתונאים לפוליטיקאים. לכן עלתה לי נורת אזהרה כשראיתי את הציוץ הזה – מפחיד אותי סוג כזה של יחסים. כי בסוף מחר היא כתבת פוליטית שצריכה לסקר אותך בצורה מהימנה, לעיתים ביקורתית. לפרגון שלך יכול להיות ערך משמעותי עבורה – לכן אני חושבת שיש להימנע ממנו.  "באמת לא חשבתי על זה, מקבלת את מה שאמרת. שוב, רציתי לפרגן למישהי שאני אוהבת להקשיב לה. אבל בהחלט מקבלת את הביקורת וצריכה לחשוב כמישהי ש.. את יודעת אני לא הרבה זמן בתפקיד, וכן אולי צריכה להסתכל על זה בעיניים יותר ביקורתיות". "שתי המפלגות הגדולות…אלו בסך הכל שני מותגי מים מינרלים. הקטטה הפוליטית התמידית המלווה את חיינו נועדה לחפות על הבדלים הולכים ומצטמצמים בין המחנות" (עמית סגל, סיפורה של הפוליטיקה הישראלית, עמ 106). בילוי מועדף לסוכות… @amit_segal pic.twitter.com/cfxNLH9oKk אני שוקלת לפנות ליועמ"ש הכנסת – כיוון שאין ועדת אתיקה לצערנו – ולהציע שיתנו הנחיות יותר מחמירות ביחס לפרסום כזה כשמדובר ביחסים בין מסקר למסוקר. מה את חושבת על זה? "תראי אנשי התקשורת מסתובבים בכנסת, באופן טבעי כולנו רוצים שיכירו אותנו, כולנו רוצים שיהיה איתם קשר טוב. כל עוד אין פה יחסי תן וקח, זה לא בעייתי בעיני. זה לא שקניתי ספר ואז היא בתמורה תעשה עלי כתבה חיובית. אגב זה בדיוק מה שקורה עכשיו במשפט המו"לים הכל-כך מתוקשר – שמנסים להוכיח יחסי תן וקח. הנה אני למשל מכירה את נועה שפיגל מהארץ, הכרתי אותה מקודם. כל הזמן אנחנו מדברות ומקשקשות. לה נחמד שאני בקשר איתה כי אני מספרת לה סיפורים, ולי נחמד שאני בקשר איתה. אנחנו כחברי כנסת באופן טבעי צריכים את הקשר עם התקשורת והם גם צריכים את הקשר. כל עוד לא מדובר בתן וקח עם ערך כספי – אני לא חושבת שיש בזה משהו בעייתי. זה חלק מהסקילס."אגב, מכיוון שאני משקיפה את היומן שלי האופן מלא ניתן לראות גם אם אילו עיתונאים אני נפגשת ומתי, ככה שהציבור יכול לבחון בכל רגע נתון האם היו פה יחסים עם התקשורת החורגים מהנורמה". תודה רבה על השיחה. תודה, ביי ביי. 
article 55: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
"ישראל פוסט" יפצה את הצלם אריאל ירוזולימסקי בכ-100 אלף שקל בשל הפרת זכויותיו המוסריות על תצלומיו, כך פסק ביום שני האחרון השופט מיכאל תמיר מבית-משפט השלום בתל-אביב–יפו. לפני כשלוש שנים הגיש ירוזולימסקי, באמצעות עו"ד מתן שוק, תביעה נגד חברת ישראל-פוסט, מדיה-פרסום בע"מ, המוציאה לאור את החינמון "ישראל פוסט". ירוזולימסקי דרש פיצוי בסך 420 אלף שקל משום שלדבריו ב"ישראל פוסט" פורסמו 32 תצלומים שצילם בלי שניתן לו קרדיט, ולמעשה תוך שניתן קרדיט לגורם אחר. ב"ישראל פוסט" טענו, באמצעות עו"ד אשר אקסלרד, כי אי-מתן הקרדיט נבע ממחדלי ירוזולימסקי עצמו וכי התביעה הוגשה בחוסר תום לב שכן בין הצלם לבין חברת גרוזלם-פוסט בע"מ, חברת-האם של מו"ל "ישראל פוסט", מתנהלים הליכים משפטיים. אכן, ברקע התביעה עמדו יחסי העבודה בין הצלם לגרוזלם-פוסט בע"מ, שדרכם נוצר הקשר עם "ישראל פוסט". במשך למעלה מעשור שימש ירוזולימסקי צלם הבית של "גרוזלם פוסט", אולם היחסים הסתיימו בתביעות הדדיות. התביעה של "גרוזלם פוסט" הוכרעה לטובת החברה, בעוד שהתביעה שהגיש ירוזולימסקי עדיין תלויה ועומדת (הבהרה, 30.1: מרבית התביעה של העיתון נדחתה, ובמקום פיצוי בסך מיליון שקל חויב הצלם לפצותה ב-10,000 שקל בלבד). השופט תמיר קיבל את טענות ירוזולימסקי וקבע כי ב"ישראל פוסט" פורסמו תצלומיו בלא קרדיט וזאת בלי שתעמוד לחברה הגנת "שימוש הוגן". סעיפי החוק הנוגעים לשימוש הוגן, הזכיר השופט, מתייחסים לזכות היוצרים של היוצר ולא לזכות המוסרית שלו (מתן קרדיט). "זכותו של היוצר כי שמו יופיע על היצירה היא זכות עצמאית, ואף אם הנתבעת היתה רשאית לפרסם את התמונות ללא קבלת רשותו של התובע ובלי לשלם לו דבר, אין בכך כדי לפטור אותה מציון שמו של התובע על התמונות", נכתב בפסק הדין. יחד עם זאת, השופט תמיר קבע כי ירוזולימסקי לא הצליח להפריך את טענת "ישראל פוסט" שלפיה הפרסום תחת קרדיט שגוי נעשה בטעות ובתום לב, בין היתר בשל התנהלותו של הצלם. מנגד קבע פסק הדין כי על עורכי "ישראל פוסט" חלה חובה לערוך בדיקות כדי לוודא כי היא מפרסמת תצלומים תחת קרדיט נכון. בסופו של דבר, ולאחר שהשופט ציין כי בבואו לקבוע את סך הפיצויים לקח בחשבון שכמה מהתצלומים פורסמו פעם אחר פעם עם אותו הקרדיט השגוי, נקבע כי "ישראל פוסט" תפצה את ירוזולימסקי ב-77,500 שקל בגין הפרת זכויותיו המוסריות, 10,000 שקל בגין עוגמת נפש ועוד 15,500 שקל עבור הוצאות משפט ושכר טרחת עורך-דין.  19977-03-11
article 56: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
ארגון נכי צה"ל הגיש בשבוע שעבר תביעת דיבה נגד "דה-מרקר", השנייה בתוך שנה, ומאיים להמשיך ולהגיש עוד ועוד תביעות בשל סיקור פעילותו בעיתון. במסגרת התביעה שהוגשה בשבוע שעבר דורש הארגון פיצוי של כ-140 אלף שקל בגין פרסום מאת טלי חרותי-סובר. תביעה זו באה בהמשך לתביעה קודמת, שהוגשה במאי האחרון, ובמסגרתה דרש הארגון פיצוי בסך 3 מיליון שקל. הסכסוך המשפטי בין ארגון נכי צה"ל ל"דה-מרקר" החל לפני כחצי שנה, בעקבות פרסום תחקיר מאת טלי חרותי-סובר, שראה אור תחת הכותרת "דו"חות נעלמים, מינויים תמוהים והעלאות שכר בדיעבד: מי ישקם את ארגון נכי צה"ל?". הארגון, באמצעות עו"ד צבי גלמן, טען כי הפרסומים שנכללו בכתבה נעשו על-ידי אנשי "דה-מרקר" "לא כחלק מעבודת קודש עיתונאית, אלא תוך ניצול שופרו של העיתון לצורך סיוע למתמודדים פוליטיים במאבק חורמה כולל, טוטאלי ואובססיבי כנגד התובעת ובעלי תפקידים אצלה". בארגון נכי צה"ל דחו את הטענות שנכללו בכתבה מאת חרותי-סובר, וטענו כי היא וחבריה לעיתון "הפכו עצמם כלי שרת בידם של גורמים אינטרסנטיים ששמו להם למטרה לפגוע בראשות הארגון המכהנת, וזאת באמצעות קשירתה של התובעת [ארגון נכי צה"ל] למעשים עברייניים, חס וחלילה, של העלמות דו"חות, של ייעוד כספי תרומות שלא לייעודם, והכל במטרה להכתים את שמו של הארגון בקרב נכי צה"ל". הארגון תבע את העיתון, את המו"ל עמוס שוקן, את עורך "דה-מרקר" סמי פרץ וכן את חרותי-סובר. "הסכום הגרנדיוזי של התביעה (3,000,000 שקל) כמו גם הבהילות בהגשתה (ימים בודדים לאחר פרסום הכתבה), מלמדים כי לפנינו מונחת תביעת לשון הרע מנופחת ונמהרת, אשר מטרתה היחידה היא לשמש את הארגון במערכת יחסי-ציבור לשימור תרבות הדיפת הביקורת", טענו מנגד ב"דה-מרקר", באמצעות באי-כוחם, עורכי-הדין עומר זיו-אשכר ועינת ברג-סגל. לטענתם, "מדובר בהתנהלות מבישה מצד ארגון שאינו מוכן לקבל ביקורת והודף כל טיפול ענייני באופן תוקפני ואגרסיבי, תוך שימוש בדמגוגיה זולה וניצול ציני של ציבור נכי צה"ל". לגופם של דברים עמדה מערכת "דה-מרקר" מאחורי הפרסום, וטענה כי אינו עולה לכדי לשון הרע או לחלופין שעומדות להן ההגנות בחוק איסור לשון הרע. בשבוע שעבר, בעקבות פרסום כתבה נוספת מאת חרותי-סובר על ארגון נכי צה"ל, הוגשה תביעה טרייה, ולצדה איום בתביעות נוספות. "הואיל והנתבעים לא שעו להתראות מצד התובעת והמשיכו בפרסום הפרסומים החמורים אף לאחר הגשת התביעה כאמור", נכתב בכתב התביעה החדש שהגישו עורכי-הדין צבי גלמן וליאת שושן-ברק, "החליט הוועד הארצי של התובעת [...] להמשיך ולנקוט בצעדים משפטיים ואחרים שמטרתם הגנה על שמם הטוב של נכי צה"ל והארגון המשרת אותם. במסגרת זו, החליטה התובעת כי, ככלל, תגיש תביעת דיבה בגין כל פרסום דיבתי אודותיה, ותמצה את זכויותיה המשפטיות למול הנתבעים". טרם הוגש כתב הגנה מטעם "דה-מרקר" במענה לתביעה החדשה. 43597-05-14 33350-11-14
article 57: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
טענות לקשרי הון-שלטון-מקומון נכללים בכתב האישום שהוגש היום (7.2) נגד ראש עיריית אשקלון, איתמר שמעוני. על-פי כתב האישום, שמעוני שקע בחובות של כמיליון שקל כשנדרש לממן שני הסכמי פיצויים לנשים שטענו כי פגע בהן מינית. כדי לגייס את הכסף, כך נטען, הגיע בין היתר לאיש העסקים המקומי יואל דוידי, שאף הוא נכלל בכתב האישום. לפי כתב האישום, במסגרת יחסי התן-וקח האסורים בין שמעוני לדוידי סייע ראש העירייה לקדם את האינטרסים של איש העסקים. בתמורה העביר דוידי מאות אלפי שקלים לשמעוני, וגם דאג שראש העירייה יזכה לסיקור חיובי בכלי התקשורת המקומיים. בשנת 2014 רכש דוידי את הבעלות במקומון "קול אשקלון", ועל-פי כתב האישום "דאג לסיקור תומך ואוהד לנאשם איתמר". שנה לאחר מכן, ב-2015, רכש דוידי גם את הבעלות באתר האינטרנט "אשקלון 10", שלפי כתב האישום באותה תקופה "ביקר בצורה נוקבת את פעילותו של הנאשם איתמר כראש עירייה ואת פעילות העירייה". דוידי עשה זאת, כך נטען, "בידיעה שלא מדובר בעסקה כלכלית רווחית עבורו". עוד נטען בכתב האישום כי "מיד עם רכישת האתר השבית הנאשם דוידי את פעילות האתר, וזאת בידיעתו של הנאשם איתמר". כתב "חדשות 10" אלמוג בוקר, שחשף לראשונה את מעורבותו של שמעוני בפרשיית מין כבר בשנת 2014, העריך בראיון שהעניק בעבר ל"קול העין" כי מאחורי רכישת האתר "אשקלון 10" והשבתתו עומד מניע זר. כעת מתברר כי גם הפרקליטות הגיעה למסקנה זו. עוד לפני שהאתר נרכש על ידי דוידי, יש לציין, ובמסגרת הסיקור הביקורתי שנכלל בו על ראש העירייה, פורסמו בו פרטים על אשה שנטען כי היא אחת מאלו שעמן הגיע שמעוני להסכם שתיקה. בשל פרסום זה נתבע הבעלים והעורך של האתר דאז, רועי רביב, ולאחרונה הסכים לפצות את האשה בעשרות אלפי שקלים ולהתנצל בפניה. כתב האישום שהוגש היום מייחס לשמעוני ודוידי נתינה וקבלה של טובת הנאה, מעצם רכישת האתר הביקורתי והשבתתו. במלים אחרות, רכישת כלי התקשורת והפסקת הסיקור הביקורתי הם מרכיב קריטי בעבירת השוחד. בנוסף, ובמקביל לקידום האינטרסים המסחריים של דוידי בעיר, דרש איש העסקים מראש העירייה כי "ידאג לצמצם הקצאת שטחי פרסום למקומון אובייקטיבי, שהתחרה במקומון קול אשקלון". לפי כתב האישום, שמעוני נענה לדרישה ופעל כך שהגורמים המקצועיים בעירייה, כולל יועץ התקשורת שלה, "ישפיעו על אופן החלוקה של פרסומי העירייה בין המקומונים". 12935-02-17 להורדת הקובץ (PDF, 1.44MB)
article 58: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
השופטת ד"ר מיכל אגמון-גונן, מבית-המשפט המחוזי בתל-אביב, השתתפה השבוע בערב עיון של לשכת עורכי-הדין ומועצת העיתונות שהוקדש כולו לשאלת צווי איסור הפרסום בעידן האינטרנט, והזהירה מפני הסכנות באכיפה מסיבית שלהם. "אפשר אולי לעשות הרבה יותר ממה שעושים, אבל יש לזה מחירים, והשאלה היא אם אנחנו כחברה מעוניינים לשלם את המחירים", אמרה השופטת אגמון-גונן. לדבריה, בין אכיפה בעולם הממשי לבין אכיפה בעולם הווירטואלי יש הבדל דרמטי. "גם בעולם האמיתי המשטרה משקיעה המון משאבים ולא תופסים את כולם, אבל הניסיון כמעט לא פוגע באף אחד אחר, חוץ מהסביבה המיידית שלו", אמרה השופטת אגמון-גונן. "אבל כשאנחנו נכנסים לאינטרנט ומנסים לתפוס מישהו, אנחנו פוגעים בכל הרשת. כשאנחנו ניכנס ברגל גסה, אנחנו נפגע גם באלה שחושפים את השחיתויות באינטרנט. הרבה מאוד מהפרשיות שנחשפו, דברים מאוד רציניים, העלו בלוגרים, ורק אחר-כך לקחה את זה עיתונות הזרם המרכזי ופיתחה את הסיפור. אם אנחנו נתחיל לתפוס את הבלוגר הזה ואת הבלוגר האחר, אנחנו נפגע [ברשת], וזה בעיני מחיר סופר-חמור שהחברה לא צריכה לשלם". עוד אמרה השופטת אגמון-גונן כי יש להכיר בכך שממילא המציאות משתנה, וכי האפקטיביות של צווי איסור הפרסום תקטן בעתיד. "מטבע הדברים איסור הפרסום ילך וייעלם כי זה לא מחזיק מים", אמרה. "הפרטיות משתנה, וגם זה ישתנה. זה עולם אחר, וצריך להתרגל למציאות הזו".
article 59: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
נוכח הביקורת על היוזמה של השר אביגדור ליברמן ואנשיו לחקור את מקורות המימון של עמותות השמאל, הציע ראש הממשלה בנימין נתניהו באחת ההזדמנויות מעין פשרה: לחקור במקביל גם את עמותות הימין. קשה להאמין שהיתה כוונה מעשית בהצעת הפשרה הזאת, אבל כדאי לדמיין אותה. מה עשוי להתגלות בחקירות המקבילות? מצד אחד היינו מגלים שמי שתומך בעמותות שמאל אלה ארגונים עוכרי ישראל (כלומר ארגונים שמעוניינים לחשוף אמיתות לא נעימות לישראל בעולם, שמבקרים את התנהגות הצבא בשטחים, את יחסה של המדינה למיעוטים וכו), ומצד שני היינו מגלים שארגונים אוהבי ישראל תומכים בעמותות הימין (הם הרי תומכים בעמותות ימין). הניסוי המחשבתי הזה מגלה עד כמה החקירה מיותרת. התוצאות שלה כתובות מראש במפת הדמיון הפוליטי שלנו, שבה אין שום סימטריה בין ימין לשמאל. רק השמאל יכול להיות חשוד בכך שהוא אויב פנימי (של המדינה, של האומה). רק את השמאל אפשר לראות כחוליה מקשרת של סכנות חיצוניות. לצורך הזה, בכלל לא משנה כמה שמאל יש או אין כאן. לפעמים סיוטים פוליטיים נוטים להתעצם דווקא ככל שהמושא שלהם מצטמצם. למעשה אפשר גם לשער שעמותות השמאל לא באמת ייחקרו. כיוון שאנחנו עוסקים כאן במפה של דמיון פוליטי, השאלה והחשד העמום הם הרבה יותר עוצמתיים מכל תשובה. יש הרבה יותר תוכן פוליטי בשאלה "מי מממן את עמותות השמאל?" מאשר בכל תשובה בנוסח "X מממן את עמותה זו, ו-Y מממן את זו". לשאלה יש בדיוק התוכן הפוליטי של הסימון של אויב פנימי: מי שנראה אחד מאיתנו, אבל אולי מתחת לחזות מסתתר משהו אחר לגמרי. מבחינה זו, ליברמן מקיים בדיוק את מה שהבטיח. הוא סלל את דרכו למעגלי השלטון בעזרת אותו דפוס מגונה של תקשורת: של החשד העמום והאמירה הלא מפורשת. ליברמן הצליח כל-כך בבחירות לא כיוון שניסח מסר חריף, אלא מפני שלא אמר למה בדיוק הוא מתכוון. מה פירוש הסיסמה "רק ליברמן מבין ערבית"? פירושה הוא "אתם מבינים למה אני מתכוון". לכן מוטעה לצפות בחשש אל העתיד מפני מעשיו של ליברמן. זה מיותר, כי את הנזק האמיתי לתרבות הפוליטית שלנו ליברמן כבר עשה: הוא עשה בהצהרות על פעולה וכוונה, יותר מאשר בפעולות ממשיות. כלומר: מצד אחד, קשה לשער שהממשלה תוכל באמת לנקוט צעדים שיגבילו את ארגוני השמאל או חופש הביטוי. מצד שני, את ההכתמה שלהם כבוגדים עשו כבר ההצהרות. ממשלת ליברמן ונתניהו היא תופעה פוליטית-תקשורתית מבלבלת. נדמה שלא היתה כאן ממשלה שטישטשה באופן כזה את קווי הגבול בין משילה ובין תעמולה פוליטית. כלומר, ממשלות שוקלות תמיד גם שיקולים של פופולריות ושל תדמית תקשורתית. ממשלות מחליטות לעשות או לא לעשות מעשים גם משיקולים כאלה. המקרה של ממשלת נתניהו-ליברמן הוא שונה. כאן הפרופגנדה היא גם הפעולה. זה המוזר ביותר: גם החוק הפך לצורה של פרופגנדה. זה למעשה העניין מאחורי שפע הצעות החוק המשונות. הסכנה האמיתית בהן היא לא לחופש הביטוי, אלא לעצם מושג החוק. אף אחד לא באמת יגביל את חופש הביטוי. אבל הפגיעה שכבר נעשתה היא ההצהרה: "החוק הוא כלי שלנו". הפגיעה בדמוקרטיה נמצאת כבר בהצעות חוק מופרעות כמו "חוק נאמנות הקולנוע", שלפיה כל יוצר שנתמך בכספי ציבור יצטרך להצהיר על מחויבותו לערכי הציונות. ההצעה המסוימת הזאת נדחתה, אבל זה לא לגמרי משנה. הפגיעה שלה כבר נעשתה. היא כבר הבהירה לכולנו כיצד כמה מהמחוקקים שלנו חושבים על חוק. היא הבהירה שלדעתם כל דבר יכול להיות מושא לשליטה ולהתערבות משפטית: לא רק ביטוי, אלא גם מחשבה. אלה כוחות שנמצאים בשלטון, אבל עיקר מאמציהם בפרופגנדה. לכן לא צריך לתהות מה יהיו תוצאות המעשים של ליברמן. במובן מסוים הן כבר כאן. כאשר המעשה הפוליטי העיקרי הוא פרופגנדה, זה סימן לתרבות פוליטית שהתנתקה ממציאות, והחליפה אותה בעולם של סיוטים ודמיונות. הפארודיה השבועית של "ארץ נהדרת" על תודעת הפרופגנדה היא חדה ומדויקת. יובל סמו, בתפקיד איש הסברה, מתלווה לכתב ערוץ טלוויזיה איטלקי שמנסה, לכאורה, לראיין אנשים ברחוב; אנשים אמיתיים, לא שחקנים. מול המצלמות ומול עיניו של הכתב האיטלקי מתדרך סמו את הנשאלים מה לענות: "תספר שהיית בצרפת ונתקלת באנטישמיות", הוא אומר, או "תגיד שאתה מורה למתימטיקה ומרוויח מצוין", וקצת קשה להאמין, אבל האזרחים מצייתים. האמת הגדולה שיש בסדרת המתיחות הפארודיות האלה היא שגם כאשר היא מכוונת לכאורה אל העולם העוין, המושא של הפרופגנדה הוא האזרח עצמו.
article 60: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
זכותו של הקורא הערבי הפלסטיני בישראל לשאוב את המידע על ההתרחשויות בזירה הפוליטית שבה הוא חי ממקור ראשון. משמע: חובה על העיתונות הערבית היוצאת לאור בישראל להגיש לו את המנה הדשנה, האובייקטיבית והמעניינת. אבל לדאבוני הרב, הפוליטיקאים הישראלים, קרי המקורות, אינם ששים, בלשון המעטה, לשתף פעולה עם העיתונות הלא-יהודית בישראל. בהתנהלות הזו, שאין לה הסבר הגון, הם מעניקים לעיתונאים הערבים ולציבור הקוראים שלהם את התחושה שהם מחוץ לשיח הציבורי הישראלי. אם לשאול מושגים מתחום הספורט, אפשר לקבוע בוודאות כי הערבים הפלסטינים בישראל לא זומנו לסגל, הונף לעברם כרטיס אדום, ואם אנחנו לא מתקרבים לספסל המחליפים אף שיש לנו שחקנים טובים, אזי הבעיה טמונה בחלונות הגבוהים בירושלים, ולא בשופטים בשחור. למשל: לפני כחמישה חודשים, בנובמבר אשתקד, פניתי לעוזרת הדובר של המשרד לתשתיות לאומיות וביקשתי באופן מסודר לערוך ראיון עם כבוד השר בנימין בן-אליעזר על ענייני דיומא. התשובה שקיבלתי היתה כי העניין בבדיקה. מתברר שהבדיקה לוקחת זמן, לכן פניתי שוב ושוב. בסופו של דבר קיבלתי לנייד שלי את ההודעה הבאה: כשתהיה לנו תשובה נודיעך. עד היום תשובה אין, ואני מניח שגם לא תהיה. גם השר יצחק הרצוג ממפלגת העבודה אינו שש להעניק ראיון. בחודש האחרון פניתי ליועצת שלו, הגברת פנינה בן-עמי, פעמים אינספור, וביקשתי לראיין את כבוד השר. היועצת, ברוב אדיבותה, השיבה לפניות והתנצלה פעם אחר פעם, אולם ראיון עם השר לא הושג. זה המקום להביא לידיעת הציבור הרחב כי ראש הממשלה לשעבר אריאל שרון מעולם לא התראיין לעיתון ערבי בישראל. זה הזמן להזכיר כי ראש הממשלה הנוכחי אהוד אולמרט טרם הואיל בכבודו להתראיין לכלי תקשורת ערבי בישראל. דבר שאומר דרשני. יובהר ויואר בהקשר הזה כי השרים, דובריהם ויועציהם מקבלים את משכורותיהם מהמסים שאני והאזרחים האחרים משלמים, לכן יחסם צריך להיות בהתאם. אלא שבישראל כמו בישראל, כאשר העניין נוגע לערבים, נחצים הקווים והעיתונאי הערבי הופך לאישיות בלתי רצויה. מובן שלא תמיד מתעלמים המיניסטרים מהציבור הערבי: ערב הבחירות לראשות מפלגת העבודה חרש השר בן-אליעזר את המגזר הערבי, ועוזריו המסתערבים דאגו באופן מיוחד להזמין את העיתונות הערבית כדי לסקר את מאמציו הבלתי נלאים לשכנע את חברי המפלגה הערבים להצביע עבור האחראי מס 1 לאירועי אוקטובר 2000, אהוד ברק, שבהם נרצחו 13 צעירים ערבים מאש "כוחותינו". ברוב להיטותו לא חסך בן-אליעזר את שבט לשונו ותקף בצורה חריפה ובוטה את הח"כים הערבים, והעיתונות הערבית פירסמה את דבריו. למרות נסיונותי הרבים לרדת לסוף דעתם של בן-אליעזר ושות, נבצר מבינתי להבין את התנהגותם. האם אין לשר זמן פנוי להעניק ראיון לעיתון בשפה הערבית? מסופקני. האם התגובה היתה דומה אילו עיתון ישראלי בשפה העברית היה פונה אליו בבקשה לראיון? מסופקני. הבעיה טמונה עמוק בתת-המודע של השרים הישראלים, שרואים בנו כוח אלקטוראלי ותו לא. הם עושים הכל כדי להשריש בקרבנו, עיתונאים ואזרחים ערבים, את ההרגשה שאנחנו לא שייכים למדינה, ולאחר מכן לנהל נגדנו מסע צלב ולהאשים אותנו בבדלנות ובפלסטיניזציה. חז"ל אמרו, "המביא דברים בשם אומרם כאילו הביא גאולה לעולם", וסיפור שהיה כך היה: לפני כמה שנים, כאשר מפלגת המרכז היתה בשיאה, הגעתי למטה המפלגה בתל-אביב כדי לראיין את רא"ל (מיל) אמנון ליפקין-שחק. שאלתי אם נכונות הידיעות שישראל וסוריה מנהלות מו"מ חשאי בשווייץ. הוא הביט בי וענה בזלזול: מה אתה חושב? אם היתה לי ידיעה מהסוג הזה הייתי נותן אותה לעיתון שלך? נראה כי תשובה זו מתמצתת את הבעייתיות בקשרים בין שרי הממשלה לבין העיתונות הערבית בישראל. זוהיר אנדראוס הוא מנכ"ל העיתון הערבי-הישראלי "מע אל-חדת"
article 61: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
יותר מ-3,000 הצעות חוק הוגשו בשנה האחרונה – רק 180 מהן אושרו. כלומר מדובר יותר בהצהרות חוק ולא הצעות חוק – ח"כים רוצים כותרות ויודעים שהחוקים הללו לא יעברו. יותר מזה, הן מגישים חוקים שלאחר מכן הם מתנגדים להם בעצמם. צפו בכתבה המצולמת:  בדיקה שערכנו יחד עם מתכנתים מהסדנה לידע ציבורי מעלה ש-60 ח"כים הצביעו נגד חוקים שהם הגישו מתחילת הקדנציה. ח"כ רועי פולקמן (כולנו) טוען ש"אחר כך החוק נבדק על ידי הדרג המקצועי ואנחנו מבינים שיש לו עלות גבוהה או שהממשלה רוצה להגיש אותו". באותה סירה אגב גם נמצאת מירי רגב שהובילה לאיבוד אינספור שעות עבודה של אנשי כנסת וממשלה כדי לבטל את חוק הספרים. חוק שגם כך עמד להתבטל תשעה חודשים לאחר מכן בעצמו (הוא היה הוראת שעה. כלומר זמני). בקצרה, הנושא פחות מצחיק את פקידי הממשל שמבזבזים על כך אינספור שעות. זה לא פחות מרשלנות פרלמנטרית. תודה להסדנא לידע ציבורי שסייעה בריכוז הנתונים. * "ככל שהמדינה מושחתת יותר- כך מתרבים חוקיה" (טקיטוס) 
article 62: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
בחודשים האחרונים הגענו לאלפי אזרחים מבאר שבע ועד קרית שמונה עם האוניברסיטה העממית שלנו לקיץ של למידה. הפגשנו בין קהל מצוין שאכפת לו לבין מרצים מרתקים ומגוונים ששיתפו מהידע והניסיון שלהם.  הם קראו לבאים לעשות מעשה- להתפקד, לתרום לעיתונות עצמאית ולהצטרף לכלבי השמירה האזרחיים. המרצים יודעים מה הם אומרים, ואם לא באתם – כדאי לכם לקרוא באדיקות. כי הסברנו איך ביחד אנחנו יכולים להשפיע, ואיך אנחנו יכולים לקחת שליטה אמיתית ולנווט את הספינה הזאת שנקראת המדינה שלנו.   למה חברי הכנסת לא עובדים עבורנו? למה הם בעצם לא באמת יכולים? למה התקשורת מוטה, מסתירה ומאתרגת עניינים מהותיים בתחום הכלכלה? איזה אינטרסים מנהלים את המערכת? מי באמת שולט פה? בקיץ הקודם ישנתי ברוטשילד במחאה על השחיתות. היא התגלגלה לאוניברסיטה עממית. כל ערב גייסנו מרצים מכל התחומים הבוערים בישראל, מכל הגוונים – למעגלי למידה, ושיחה משותפת. לי זה שינה את החיים (לצערי למדינה פחות). בעקבות הקיץ ההוא, פנה אלי אסף נתיב, סטודנט לממשל. הפריע לו מאוד איך מתקבלות פה החלטות. הטריפה אותו ההתנהגות של חלק מחברי הכנסת. חרפן אותו שמעדיפים לעתים טייקונים – מאשר הציבור הרחב. והוא רצה שגם לכם יהיה אכפת. אז יחד התחלנו לבנות מודל לאוניברסיטה עממית לשנת 2017.  ההרתמות והמעורבות שלכם הייתה מרגשת ועשתה הבדל אמיתי. לחוד מושפעים. יחד משפיעים. תודה מיוחדת לאדם שניהל את הפרויקט בצורה יוצאת דופן – אסף נתיב, ותודה למתנדבים המדהימים שבלעדיהם הפרויקט הזה היה נופל כמו כל הרבה רעיונות אחרים – אילם לשם, רם תורגמן, רונל תשובה, רן בן-ארצי, שי וולהיים, עידן טלקר, מקס בן עזרא, יסמין בן עמרם, רוני קנטי וירדן איילון. לפוסט הסיכום של אסף נתיב. https://www.facebook.com/humusguru.moshe/videos/1427934860624016/ 
article 63: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
פרקליטות המדינה והיועצת המשפטית לממשלה גלי בהרב-מיארה נערכות לפקח על בתי הדין הפרטיים של החברה החרדית, מוסדות לא רשמיים שלעתים קרובות אחראים להשתקת מקרים של תקיפה מינית בתוך הקהילה. מדובר במהלך ראשון מסוגו, שאם יושלם ישנה סטטוס קוו שנשמר מאז קום המדינה. בתי הדין החרדיים, המנוהלים על ידי רבנים, דנים בין היתר בעבירות פליליות קשות – בהן תלונות על פגיעות מיניות. החוק בארץ אוסר עליהם לבצע הליכי שיפוט מסוג זה, אך הוא אינו נאכף. פעילותם של בתי הדין עלתה לכותרות בשנים האחרונות בעקבות עדויות על עברייני מין מפורסמים בני החברה החרדית, בהם העסקן יהודה משי-זהב, הסופר חיים ולדר והרב אליעזר ברלנד. אין לבלבל בינם ובין בתי הדין הרבניים הרשמיים, שהוסמכו על ידי המדינה לטפל בתיקי גירושין וגיור. הביקורת הנפוצה על בתי הדין החרדיים מתמקדת בנוהג לקבור עדויות על פגיעות מיניות באופן שמאפשר לפוגעים להמשיך במעשיהם. בית דין עשוי לקבוע שהתלונות מוצדקות, ואף לפסוק שיש לפצות את המתלוננים – אך המעשים עצמם יושתקו והציבור לא יוזהר מפני הפוגע, שישמור על מעמדו ולעתים גם על התפקיד שאותו ניצל כדי לבצע את מעשיו. כתבה נרחבת על התופעה התפרסמה השבוע ב"שקוף" וב"המקום הכי חם". המונח "בית דין" מתעתע. לבית דין חרדי פרטי בדרך כלל אין בניין קבע משלו. "לפעמים יושבים בהם שלושה אנשים, לפעמים רק אחד, ולכל פוסק יכולים להיות סטנדרטים שונים. ולפעמים זה אפילו לא בית דין קבוע, אלא כל מיני הרכבים אד-הוקים או רב אחד שסומכים עליו, שעורך מין בירור פרטץ כזה ופוסק מה שנראה לו", אמר ד"ר שוקי פרידמן, מומחה לענייני דת ומדינה, רב, סגן נשיא המכון למדיניות העם היהודי ומרצה למשפטים במרכז האקדמי פרס. ד"ר פרידמן, שחקר את התחום, מעריך שפועלים בארץ כמה עשרות בתי דין כאלה, אך יש מי שסבורים שישנם כמה מאות. המשותף לכולם הוא שהם אינם מפוקחים ולא פועלים לפי אמות מידה אחידות. "במקור, בתי הדין דנו במחלוקות כספיות בין אזרחים, במתכונת של בוררות. אבל בשלב מסוים הם התחילו לעסוק גם בנושאים פליליים – למרות שנושאים פליליים בכלל לא אמורים להגיע לערכאות האלה", הסבירה שאנה אהרונסון, מנכ"לית מרכז הסיוע "מגן", שמלווה ומייעץ לנפגעים מהחברה החרדית. הארגון טיפל, בין היתר, בפרשת משי-זהב ובמקרים של אשת החינוך מלכה לייפר ואפרים טסלר, אביו של סגן השר יעקב טסלר, שהואשמו על ידי תלמידיהם בביצוע עבירות מין קשות. לדברי אהרונסון, לא פעם התלונות מסתיימות בתשלום דמי שתיקה לנפגעים בתמורה להשתקת המקרה. לעתים ההסכם אף כולל איסור לפנות למשטרה – "התחייבות בלתי חוקית בעליל", היא הדגישה. דבריהם של ד"ר שוקי פרידמן ושאנה אהרונסון הובאו בהרחבה בכתבה שפורסמה השבוע ב"שקוף" וב"המקום הכי חם".  החוק בישראל, כאמור, אוסר על עצם הטיפול של בתי הדין החרדיים בפרשות שמעלות חשד לביצוע עבירות פליליות. חוק העונשין קובע שגוף פרטי המעוניין לבצע הליך שיפוטי מסוג זה מחויב להודיע על כך מראש ליועץ המשפטי לממשלה, שבסמכותו להטיל על כך וטו. במקרים שבהם קורבן העבירה הוא קטין או אדם המוגדר חסר ישע, כל המעורבים מחויבים לדווח על כך לרשויות המדינה. בקרוב המצב הבעייתי הזה עשוי להשתנות. הסיבה לכך היא יוזמה של מוש גרוניך, משפטן יוצא החברה החרדית. גרוניך פנה למשרד היועץ המשפטי לממשלה באוגוסט 2021, בעקבות דיווח על מקרה שבו בתי דין חרדיים פרטיים סייעו להשתקה של תלונות על תקיפה מינית סדרתית בישיבה בירושלים. הטיפול בפנייה הועבר לפרקליט המדינה, עמית איסמן, ובמשרדו של איסמן אישרו שאכן – בתי הדין נמנעים באופן גורף ממסירת מידע למערכת אכיפת החוק של המדינה, ואינם נתונים לפיקוח כלשהו. "לאחר בחינת הדברים בלשכתנו", מסרו לגרוניך בפרקליטות המדינה, "הוחלט על קידום עבודת מטה בנושא במטרה לבחון את הנושא לעומקו על כלל היבטיו". לפי התשובה שמסרה הפרקליטות, עבודת המטה מצויה כיום ב"שלב מתקדם". בתגובה נפרדת שנמסרה ל"שקוף" ו"המקום הכי חם בגיהנום" צוין שהגורם שיכריע לגבי תיקון המצב הוא היועצת המשפטית לממשלה, גלי בהרב-מיארה. "בהתאם לאמור בחוק העונשין, גוף שמנהל הליך של שפיטה אשר עלו בו חשדות לקיומן של עבירות פליליות, ואינו מוסר על כך הודעה ליועצת המשפטית לממשלה – לכאורה מבצע עבירה", מסרה דניאלה סמרי-חסון מאגף הדוברות של הפרקליטות. "שאלת קיומם של הליכי שפיטה חיצוניים למערכת השיפוטית הממלכתית היא מורכבת ומעלה סוגיות אתיות ומשפטיות. לסוגיות אלו השלכות נרחבות, ולפיכך הן דורשות בחינה מעמיקה ויסודית", הוסיפה. "בימים אלה מתקיימת עבודת מטה בהשתתפות גורמים בכירים בפרקליטות במטרה לגבש מדיניות סדורה בתחום בתי דין ומוסדות שפיטה פרטיים. עבודת המטה היא המשכה של עבודת יומיומית של הפרקליטות במשך שנים רבות. לכשתסתיים עבודת המטה יועברו המסקנות לעיון והחלטת היועצת המשפטית לממשלה". 
article 64: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
עד כמה נבחרי הציבור שלנו מיטיבים להתבטא בעת שהם מדברים על דוכן הכנסת? ניתוח מילולי של 61 הדיונים האחרונים במליאה מגלה: עופר כסיף (הרשימה המשותפת), אמילי מואטי (העבודה) ואבי מעוז (הציונות הדתית) – אלו חברי הכנסת שמשתמשים באוצר המילים המגוון ביותר בעת נאומיהם במליאת הכנסת.  התוצאות ראשוניות, אך הן יכולות לתת לנו מושג ביחס לשימוש של הח"כים בשפה העברית. כסיף, דוקטור לפילוסופיה פוליטית מהרשימה המשותפת, הוא במקום הראשון לאחר שביטא כ-2,689 מילים שונות ב-5,000 המילים האחרונות שאמר במליאה. מואטי, אשת תקשורת בעברה וכלת פרס שרת התרבות לספרי ביכורים 2018 ביטאה 2,481 מילים מגוונות, ומעוז, אשר כיהן בין היתר כמנכ"ל משרדי ממשלה – 2,450. "זה מחמיא לי מאוד", מסר כסיף בתגובה. "לצערי ח"כים רבים חושבים שאם ידברו בשפת הרחוב יבינו אותם ויתלהבו מהם יותר. זה פופוליזם זול ומאוס המזלזל בציבור. אני משתדל לעשות ההיפך – מתוך כבוד לשפה ולציבור גם יחד". תחתיהם ברשימה מככבים בצלאל סמוטריץ (הציונות הדתית), יוראי להב הרצנו (יש עתיד), יואב בן צור (ש"ס), גדעון סער (תקווה חדשה), משה אבוטבול (ש"ס) וניצן הורוביץ (מרצ) – כל אלו מקפידים על לשון רבגונית ועשירה. לעומתם, הנה נבחרי ציבור שהשתמשו באוצר מילים דל יחסית: קארין אלהרר (יש עתיד), מנסור עבאס (רע"מ), משה גפני (יהדות התורה), יואב סגלוביץ (יש עתיד) ומירב בן-ארי (יש עתיד). ח"כ איתן גינזבורג (כחול לבן) במקום האחרון, אך זה נובע בין היתר מכך שמדובר בסגן יו"ר הכנסת וחלק גדול מאמירותיו הם בעניינים מנהלתיים. הבדיקה בוצעה על ידי מנתח הדאטה רון אשרוב שניתח לבקשתנו את הדיונים שהתקיימו במליאה, מהשבעת הכנסת ה-24 בשישה באפריל ועד ליום שני האחרון, ה-18 באוקטובר. חשוב לציין: בבדיקה נספר רק מי שביטא לפחות 5,000 מילה. בנוסף, נותחו רק 5,000 המילה האחרונות שאמר, כדי לערוך השוואה בתוך מכסת מילים מוגדרת ולמנוע הטיה לטובת מי שנואם יותר. בד בבד, נאלצנו לספור צורות שונות של אותה מילה בנפרד (ישראל, בישראל, לישראל, ישראלים – אלו ארבע מילים שונות), אך אנו מקווים שמספר המילים הרב שנבדק ביטל במעט הטיה זו.  בבדיקה גילינו גם מי מהח"כים מדבר הכי הרבה מעל דוכן הכנסת ומי בקושי אמר מילה. יש לציין כי הבדיקה לקחה בחשבון את מספר המילים שנאמרו, ולא את מספר הנאומים, ולזכור שחברי כנסת שהושבעו באמצע התקופה בעקבות החוק הנורבגי כמובן נאמו פחות. בנוסף, ח"כים חדשים זכו לשאת נאום בכורה. הממצאים: עבאס הוא נבחר הציבור שדיבר הכי הרבה השנה מעל דוכן הכנסת (אחרי יו"ר הכנסת מיקי לוי). זאת לאחר שאמר מאחורי הדוכן לא פחות מ-185 אלף מילים. מתחת לעבאס ממוקמים יעקב מרגי (ש"ס), דוד אמסלם (הליכוד), יריב לוין (הליכוד), אחמד טיבי (הרשימה המשותפת), משה אבוטבול (ש"ס), דוד ביטן ושלמה קרעי (הליכוד) – כולם מהאופוזיציה. עבאס, מרגי וטיבי מכהנים כסגני יו"ר הכנסת ומטבע הדברים מדברים הרבה מעל הדוכן. מעניין לציין שפוליטיקאים בכירים מהקואליציה ממעטים לנאום בכנסת. רה"מ נפתלי בנט הגה 1862 מילים במליאה ועמיתתו שרת הפנים איילת שקד אמרה 1844 מילה. שר החוץ יאיר לפיד עם 745 מילים, ושר האוצר אביגדור ליברמן סוגר את הרשימה עם 192 מילים בלבד שהפריח לחלל מליאת הכנסת. ראש האופוזיציה בנימין נתניהו לעומתם ביטא 3939 מילה מאז השבעת הכנסת (2,090 מילים שונות). לא מעט ח"כים מהאופוזיציה נאמו כמחצית ממספר המילים הזה ומטה: ניר ברקת (2,381), יואב גלנט (2227), עמיחי שיקלי (1904), יובל שטייניץ (1031), חוה אתי עטייה (961) ואבי דיכטר (674). מעניין לציין שאותם ח"כים מקפידים להיעדר גם מדיונים בוועדות הכנסת. התשובה מורכבת. ח"כית שלא מראה את פרצופה במליאה מוותרת על הזדמנות לדבר ישירות עם הציבור, להעביר מסר לשותפיה או לשכנע את יריביה. מנגד, יש שלל דרכים אחרות לשרת את הציבור. עבודתם של חברי הכנסת מורכבת, קשה ובנויה מחלקים רבים: חקיקה, פיקוח על הממשלה והגשת שאילתות, פעילות בוועדות, ייצוג המדינה בחו"ל, קשר עם הציבור ועוד. אנחנו מאמינים בחשיבות כלל המדדים – ולכן מביאים לכם בשקוף ניתוחים מכל הזוויות. כמות הנאומים בכנסת וגיוון באוצר המילים הם מדד נוסף, אך בוודאי לא היחיד דרכו כדאי לנתח את פעילות נבחרי הציבור. "יש ח"כים שנוטים לעלות לדוכן גם כשהם לא צריכים, ומאבדים בגלל זה את אמון הציבור", אמרה לשקוף ח"כ מיכל שיר (תקווה חדשה), "כשאני עולה לדבר אני משתדלת שזה יהיה כמה שיותר ענייני, ועם כמה שפחות התנגחויות – שזה קורה פה לא מעט". עם זאת, שיר, שהושבעה ביולי, הצהירה כי תעלה לנאום מעכשיו "הרבה יותר". נקנח בדבריו של יהודה אלחריזי: ״וכשיזדמן לי בלשון קודש מילה קשה, בזולתה אמירנה. ומלכותה אתן לרעותה הטובה ממנה. וכל מילה מלשון ערב אשר אני רוצה לפרש, אזמן לה ארבע מילות או שלוש. והטובה אשר בכולן אדרוש, אבחור דרכם ואשב ראש. ומלשון קודש מיליו המתוקים אלקט ואחטוף. כדי שיהיו דבריו נכנסין בלב המאזין״. 
article 65: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
"חשיפה בלתי מבוקרת לתכנים אלו עלולה לייצר טראומטיזציה ולפגוע בחוסן הנפשי של החשופים לה". את האזהרה הזו מבקשים בפורום הארגונים למען הפסיכולוגיה הציבורית מגופי התקשורת להוסיף לכל פרסום של סרטון ובו עדות קשה מהטבח במתקפת חמאס. בפורום מציעים גם קווים מנחים לגבי קיום ראיונות עם מי ששרדו את התופת. לדבריהם, את החיוניות שבקיום הראיונות יש לאזן עם הצורך לשמור על שלומו של המרואיין: "הצורך האנושי לקבל מידע אודות אירועים מסכני חיים הנו הישרדותי ומובן. באמצעות המידע שאנו אוספים בנוגע לאיומים שהתרחשו, אנו נערכים ומשפרים את עמידתנו למול תרחישים דומים. עם זאת, פורום הארגונים מזהיר את מראייני רשתות המדיה השונות מגרימת נזק ממשי והעמקתה של ההפרעה התפקודית שחווים המרואיינים ניצולי אירועי המלחמה". לפי הפורום, אלו התכנים שיש להימנע מלעסוק בהם באופן מוחלט, בשל הנזק שעלול להיגרם למרואיין: "פניה בבקשה לקבל מידע ותיאורים גרפיים ומפורטים של אירועי הזוועה או עידוד של שחזור במדיה של רגעי חוסר האונים והאימה בהם היה נתון המרואיין או שאלות ישירות על האופן שבו הרגישו בזמן האירוע או מרגישים עכשיו". שאלות כאלו "נמצאו מחקרית מערערים את תחושת החוסן הנפשי של הניצולים ופוגעים פגיעה ממשית בחוסנם הגופני". שאלות שכן מומלצות הן כאלה על "התמודדות ובפעולה אקטיבית אל מול האיום שחוו. למשל: כיצד התמודדת עם האיום? מה עזר לך ברגעי האימה? מי ומה נותן לך כוח כעת? מה התוכניות שלך להיום, למחר? איזה מסר אתה מעוניין למסור לקהל המאזינים? "אזהרה זו של ניהול ראיון פוגעני", קובעים בפורום, "נכונה לגבי מרואיין בכל גיל, ואין להקל בה ראש ולהבחין בין צעירים ומבוגרים". לא רק המרואיינים צריכים להישמר, גם הצופים והמאזינים לראיונות. "הקשבה לראיון המכיל תיאורי זוועה וחוסר אונים, עלול לפגוע בחוסנם של המראיין ושל המאזינים, ולהביא לפיתוחה של טראומטיזציה משנית מצדם – מצב של פיתוח תסמינים פוסט טראומטיים לאחר חשיפה לפרטי אירוע טראומטי שעבר אדם אחר". בפורום קוראים לאיפוק וללקיחת אחריות מצד כלי התקשורת. "לטובתם, לטובת המאזינים וקודם כל לטובת בריאותם וחוסנם של האנשים אשר להם הם מעוניינים לסייע". פורום הארגונים למען הפסיכולוגיה הציבורית הוא הארגון המייצג את כלל הפסיכולוגים בישראל, מורכב מהסתדרות הפסיכולוגים בישראל והתנועה למען הפסיכולוגיה הציבורית ומקדם את הפסיכולוגיה הציבורית בארץ. 
article 66: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
 התוכנית ה-17 במספר של "קול העין", הפעם בהנחיית איתמר ב"ז ונמרוד הלברטל, נפתחת בשיחה עם כתב "גלובס" גור מגידו, בעקבות כתבה על "עיתונות אקטיביסטית" שפירסם במוסף "פירמה" של העיתון הכלכלי. אחריו משוחחים המנחים עם גקי חוגי, הפרשן לענייני ערבים של גלי-צה"ל, על חופש העיתונות במצרים ועל החיכוכים בין המשטר לתקשורת. בהמשך התוכנית עולה לשידור משה מורד, מנהל תחנת הרדיו הציבורית 88FM, לשיחה לרגל חגיגות 20 שנה להקמת התחנה, הנערכות בצל האי-ודאות בנוגע לגורל רשות השידור ועובדיה. בפינת כלי התקשורת האלטרנטיבי מתארח הפעם גיל שלי מאתר הספורט העצמאי "דה-באזר". "קול העין" היא תוכנית משותפת ל"העין השביעית" ולקול-הקמפוס (106FM), רדיו הסטודנטים של בית-הספר לתקשורת של המסלול האקדמי, המכללה למינהל. את התוכנית מפיקה רתם שרעבי, סטודנטית בבית-הספר לתקשורת של המסלול האקדמי, המכללה למינהל. התוכנית משודרת בקול-הקמפוס 106FM מדי שבוע בימי שלישי בשעה 12:00, וזמינה להאזנה באתר התחנה ובאתר "העין השביעית". 
article 67: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
בין שידורי הקדימונים (פרומו) בערוצים המסחריים לבין המוצר שעולה על המסך פעורה לעתים קרובות מדי תהום של תוכן שמתגלגלת בסולם האמינות מ"עבודה בעיניים" עד ל"הונאה". יוצרי הקדימונים לא בוחלים במלים מפוצצות, בהתבטאויות דרמטיות ופומפוזיות חסרות שחר שאין שום קשר ביניהן לבין המוצר שהם (הקדימונים) מנסים לשווק. ליוצרי הפרומואים גם אין עכבות לעשות בתמונות הפרומו מניפולציות בוטות ולא מציאותיות של צבע ואווירה. לעתים קרובות מדי סובלים הקדימונים מעודף יצירתיות של עושיהם, יצירתיות שכל־כך חסרה ולקויה במשדר עצמו. יותר מדי שידורים מסתיימים אצל הצופים בתחושה המעליבה שהתוכן ששודר הרג את הפרומו. כך, הממדים של התופעה נושקים לסביבת הגיחוך והפתטיות. יאיר לפיד לדוגמה. לפיד חזר אל המסך אחרי חופשת קיץ ארוכה (זאת המסורת המוכרת שלפיה יולי־אוגוסט לא קיימים בלוח השנה של הערוצים המסחריים וספטמבר הוא חודש החגים. שלושה חודשים של חיסכון בהקצאת משאבים והשקעות בתעשיות ערוצים 2 ו־10). לפיד חזר מאושש, מלא מרץ, ועם חסך מסך מתסכל. פה ושם נתקל כנראה בכאלה שטפחו לו על השכם השרירי ובנימת דאגה מהולה בחום מלטף שאלו אותו, להיכן נעלמת דודו? לפיד חזר אל המסך מלא אנרגיות, מקרין מרץ של מכון כושר מאובזר היטב ובאווירה של "אני אראה להם". הרמטכ"ל דן חלוץ והזמרת נינט היו ללא ספק הרכב מנצח ורף גבוה לתוכנית פתיחת עונה. הקדימונים שהכינו את אוכלוסיית ה"רייטינגמיטר" לשובו של לפיד צרחו בקולי קולות במשך השבוע שקדם לשידור: "הרמטכ"ל בראיון ראשון אחרי המלחמה בלבנון". האמירה הזאת, "ראיון ראשון אחרי המלחמה בלבנון", יכולה אולי להיות קנה מידה להבין איך במערכת של יאיר לפיד מתייחסים לצופים שלהם. או שהם (הצופים) לוקים בשכחה פתולוגית, או שהם (הצופים) עדר של מטומטמים, או שהציפיות שלהם (של הצופים) מהתוכנית של לפיד הן כל־כך נמוכות, שאפשר להגיד הכל גם אם זה לא מי יודע מה מדויק. זה היה אולי נסלח ונשאר בתחומי הדיוק אם היו מוסיפים, "הראיון הלא עיתונאי הראשון עם הרמטכ"ל אחרי המלחמה בלבנון". הדברים האלה נכתבים כי ב־20 בספטמבר (אחרי המלחמה בלבנון), הופיע הרמטכ"ל בראיון עיתונאי נוקב לכל הדעות בתוכנית "מסיבת עיתונאים" בערוץ 1. המראיינים בתוכנית "מסיבת עיתונאים" הם עיתונאים מקצועיים ורציניים מהעיתונות הכתובה ומהתקשורת האלקטרונית (גם מערוצי הטלוויזיה המסחריים 2 ו־10), כי זה האופי המוצהר שלה והמנדט שנקבע לה כשתוכננה ועוצבה. בראיון עם הרמטכ"ל, כחמישה שבועות לפני הופעתו אצל לפיד, הוא היה נתון לאש צולבת של שאלות. בין השואלים היו זאב שיף מ"הארץ" ואילה חסון ויואב לימור מערוץ 1. התוכנית, אגב, הוארכה לשעה שלמה ונכון, לא נשאר לנו זמן לשאול את חלוץ מדוע חזר לעשן... גם את הראיון עם הרמטכ"ל בערוץ 1 הקדימו שידורי פרומו. אלא שהם "דיברו חלש" במכוון ולא צרחו צרחות חסרות שחר. זה לא ההבדל בטמפרמנט האישי או המקצועי. זה ההבדל במידת הרצינות וביחס המכבד כלפי הצופים בתוכנית. אגב, הופעתו של הרמטכ"ל בערוץ 1 קיבלה אחוזי צפייה גבוהים ולפי כל הבדיקות שנעשו, חתך הצופים לא שונה מחתך הצופים בתוכנית של יאיר לפיד בערוץ 2. להבדיל מיאיר לפיד, דודו טופז לא מתייחס לעצמו כעיתונאי. טופז מכיר בהגדרה "בדרן" ולמיטב ידיעתי הוא גם לא מתבייש בה. כמו ללפיד, גם לטופז תוכנית אירוח בערוץ המסחרי המתחרה. לא אצטרף לחובטים בדודו טופז כי אני מכבד את יכולותיו, את היצירתיות שלו ואת הקסם שהוא יודע להלך על צופיו. אז אולי רף הציפיות שלי מטופז שונה מזה שיש לי מיאיר לפיד. אבל גם לטופז הייתי ממליץ על קווים אדומים, שאם יידע לשמור עליהם אולי יצטלם וייראה אחרת בימים האלה. אצל דודו טופז הופיע השר אביגדור ליברמן. גם הקדימונים לתוכנית של טופז צרחו בערוץ 10 "ראיון אישי ראשון ובלעדי". טופז יודע שליברמן היה אמור להשתתף בתוכניתו שבוע לפני, ממש באותו ערב ששודר אצלו הראיון הבלתי נשכח עם הגברת טרימבובלר-עמיר (גם שם חטא טופז בהונאה כשהעלים את הפרט הקטן, שהראיון הזה צולם ארבעה חודשים לפני ששודר). טופז יודע ששבוע לפני שאביגדור ליברמן הופיע אצלו, הוא הופיע בתוכנית "מסיבת עיתונאים" בערוץ 1. בראיון הזה ישבו מול השר העיתונאים נינו אבסדזה מהעיתון "וסטי" ויואב קרקובסקי מקול־ישראל. נכון, בחצי השעה של התוכנית הזאת נשאל ליברמן שאלות עיתונאיות נוקבות בלי הנחות, אך בעיקר בלי "צחוקים" ו"דאחקות". זה לא רק ההונאה של צופי הטלוויזיה; זה גם השימוש במונח העיתונאי "בלעדי" שאיבד מזמן את ערכו. לא אתפלא אם הלקוחות של העיתונאים למדו שהשימוש במינוח "בלעדי" הוא שימוש חלול ולא רציני. כי גם שידור משחק הכדוררגל בין מכבי חיפה לגלאזגו ריינגרס הוגדר בקדימונים של ערוץ 10 "בלעדי". איזה בלעדי? סתם תגידו כמה זה עלה לכם, אבל "בלעדי"? זאת ההזדמנות להמליץ ליוצרי הפרומואים ולמנהלים שלהם על מילון. אבן שושן - זוכרים? מנשה רז הוא עיתונאי, עורך ומנחה התוכנית "מסיבת עיתונאים" בערוץ 1 גיליון 66, ינואר 2007
article 68: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
רוב הלוחות הגדולים שניצבו בשבוע שעבר ברחבה שמחוץ לסינמטק תל-אביב עוטרו במחוות גרפיות לקריקטוריסטים, מדודו גבע ז"ל, לציון עשר שנים למותו, ועד ליוצרים חדי עיפרון אחרים שעדיין עימנו. בלט בתצוגה לוח שכלל שערי-קריקטורה של מגזין ישראלי בשם "שרוליק עבאדי". מתי החל להתפרסם בישראל המגזין החדש ומדוע טרם החל מסע השיווק שלו? התשובה נמצאה על לוח התצוגה. "אין לנו בארץ עיתון סאטירי בועט וחצוף כמו שרלי הבדו הצרפתי", נכתב שם. "המצאנו שער של עיתון דמיוני, קראנו לו שרוליק עבאדי, ואיגוד הקריקטוריסטים קיבל צו 8: להמציא שער כמחווה לרוח החופשית של העמיתים הצרפתים שלנו, אלה שנרצחו ואלה שנשארו". המצגת שעל הלוח והגיליון שנמכר (5 שקלים) בתוך הסינמטק לבאי "אנימיקס! תל-אביב" הבהירו כי מדובר בפרסום חד-פעמי. ליתר דיוק, דו-פעמי: הוא הופץ לבאי "אנימיקס", הפסטיבל הבינלאומי ה-15 לאנימציה, קומיקס וקריקטורה, שנערך בשבוע שעבר בתל-אביב, ויופץ שוב בספטמבר, בפסטיבל ההומור בסן-גוסט בצרפת. "שרוליק עבאדי" הוא פרויקט משותף של הפסטיבל ושל אגודת הקריקטוריסטים בישראל והוצאתו לאור נעשתה בסיוע המוזיאון הישראלי לקריקטורה ולקומיקס בחולון. "הקריקטוריסט בחר בדרך ההומור והסאטירה לבקר את החברה ולתקן את העוולות שבה. וישנו גם אינטרס נוסף: להעלות חיוך. כי היכן שהצחוק שולט, השנאה מפסידה", כתב בגיליון נמרוד רשף, יו"ר אגודת הקריקטוריסטים הישראלית. "בינואר השנה נוכחנו לראות שלא כולם מאמינים בערכים הללו, שלא כולם מבינים בדיחה. הזעזוע העמוק מהטבח הנורא במערכת שרלי הבדו שלח אותנו להגיב בדרך היחידה שאנו מכירים: בעזרת גליון נייר ועיפרון אנחנו מביעים את דעתנו, מתקנים את עולמנו, בדרך לגיטימית ובדיאלוג תרבותי". את הטקסט הקצר שלו חתם רשף: "כולנו שרלי – ובעזרת החיוך ננצח!". נוסף לשערים הקדמי והאחורי, כולל "שרוליק עבאדי" 24 שערים שצוירו במיוחד לגיליון זה. נכללות בו גם קריקטורות שפורסמו מיד לאחר הטבח במערכת השבועון הצרפתי ב-7.1.5, היום שבו רצחו שני טרוריסטים מוסלמים 12 בני-אדם, ובהם חמישה קריקטוריסטים. לאחר הפיגוע התגייסו הקריקטוריסטים בישראל, כמו עמיתיהם ברחבי העולם, כדי להצדיע לזכרם של החללים ולהעביר מסר בינלאומי של הזדהות. רוב השערים ב"שרוליק עבאדי" מאמצים לא רק את הקו הגרפי של השבועון הצרפתי, אלא גם הסגנון הבוטה, לעתים הגס, של העמיתים הפריזאים. במרוצת השנים עורר הסגנון הזה ביקורת לא רק מצד מאמיניו של הנביא מוחמד, אלא גם מצד בני דתות אחרות, ובהם יהודים, שמצאו בכמה מהקריקטורות מאפיינים אנטישמיים. לצד אלה נשמעות לעתים קרובות טענות על חוסר הטעם של המגזין במגוון של נושאים רגישים. אבל דווקא ככל שהנושא נפיץ יותר, כך מבקש המגזין הצרפתי לנשוך ולבעוט חזק יותר. *     *     * השערים השונים של "שרוליק עבאדי", מחווה ל"שרלי הבדו" לחצו להגדלה *     *     * בימים אלה נמצא שוב השבועון חסר המעצורים במוקד הביקורת, בעקבות שער גליונו האחרון שהוקדש לידיעה בדבר גילוים של חלקים מהמטוס המלזי שנעלם בשנה שעברה. הקריקטורה על השער כללה שרידי כפות ידיים של טייס המטוס, שאותרו כביכול על החוף כשהן אוחזות בחזה של דיילת, לצד הכותרת "מצאנו חלקים של הטייס ושל הדיילת". לא רק במלזיה זעמו. ארגוני טייסים ודיילות במדינות אחרות הרימו קול זעקה, ובאינטרנט הואשם המגזין בחוסר טעם קיצוני בשם חופש הביטוי. "שרוליק עבאדי" אינו מרחיק למחוזות כאלה, אבל לפחות כמה מהקריקטוריסטים הישראלים שהשתתפו בפרויקט ניצלו את ההזדמנות כדי להציג דימויים שלא היו עוברים את עורכי עמודי הדעות בעיתונות הישראלית, מעכוזו של נתניהו ועד לאיברו של נשיא איראן. נעדרים מהגיליון שלושה מהבולטים בקריקטוריסטים הישראלים – עמוס בידרמן וערן וולקובסקי, אנשי "הארץ", ודניאלה לונדון-דקל מ"ידיעות אחרונות". לא פנו אלי, אמר לי בידרמן. מתברר שהוא, כמו וולקובסקי ולונדון-דקל, אינם חברים באגודת הקריקטוריסטים הישראלית. חבל שהם אינם שותפים לגיליון הזה, אבל גם בלעדיהם הפרויקט של "שרוליק עבאדי" אינו רק גימיק משעשע לפסטיבל תל-אביבי. הוא משמש תזכורת נוספת לכך שהקריקטורה היא מרכיב חיוני במרחב הציבורי ובשיח הדמוקרטי, גם אם לעתים היא חוצה קווים אדומים של תקינות פוליטית ונימוס.
article 69: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
נתחיל: סתיו שפיר (העבודה) טענה שהממשלה קיצצה בבריאות ורווחה. התקציבים? בכלל גדלו. נפתלי בנט (הימין החדש) אמר שצמצם את חובות הבית היהודי מ-40 מיליון ל-19 מיליון שקל. האמת: בנט השתלט על המפלגה כאשר החוב עמד על 17 מיליון שקל, והוא מחזיר אותה לכאורה בחוב של 22 מיליון (וזאת עוד אחרי שהמפלגה קיבלה מהמדינה 60 מיליון שקל במימון מפלגות). אלו רק שני שקרים שנזרקו לחלל האוויר מתחילת השנה. בסיוע ליאור גורדיסקי, המתנדב האדיר שלנו, ריכזתי את בדיקת אמירות המועמדים לכנסת, כפי שנעשתה באתר "המשרוקית" (לצד בדיקות נקודתיות נוספות שנערכו בתוכנית "מהצד השני עם גיא זוהר" וב"חדשות 12"). הנה ריכוז שלהם: רובנו בולעים מידע ללא סינון. קשה יותר ויותר להבדיל בין ביקורת לתעמולה. איש לא צייד אותנו בכלים לעשות זאת. השלטון? עוזר לשקרנים! הקואליציה הרגה בקדנציה האחרונה חוק שביקש לסמן בבירור כתבות ממומנות. אז מה כן אפשר לעשות? הנה טיפים על קצה המזלג מ"תזונאית התקשורת" שלנו. קחו אחד מהם או את כולם: 3. קראו לפחות פעם בשבוע העין השביעית או "מי נגד מי" – הם עושים לתקשורת את מה שאנו עושים לשלטון: שקיפות.  כך תלמדו את האינטרסים מאחורי הכתבות שאתם קוראים. 4. האזינו לפודקאסט שהקלטתי על פוסט אמת.  5. הזמינו אותנו אליכם לסדנת קריאה ביקורתית. אין לכם זמן? למדו בעצמכם אילו שאלות לשאול. בדקו מה הח"כים באמת עשו בקדנציה האחרונה במפת הח"כים שלנו. 6. קראו את אתר המעקב האזרחי המצוין אחר הבטחות של נבחרי ציבור, מבית "המרכז להעצמת האזרח".  7. לקינוח: גוונו ככל הניתן בכלי התקשורת אותם אתם צורכים. *הימנעו* מקבלת מידע ממקור מידע יחיד (גם אל תסתפקו בשקוף!). זה מעכב ספיגה של דעות אחרות, וגיוון מעולה למערכת העיכול המנטלית שלכם.  ובכל מקרה: אל תאמינו לשום דבר שיתפרסם בשבוע שלפני הבחירות בלי בדיקה מדוקדקת. 
article 70: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
במשרד הכלכלה טענו לאחרונה במצגת פנימית שמשרד הבריאות "הקשיח עמדות" בכל הנוגע לאפשרות של כריית פוספטים על ידי כיל בשדה בריר, נושא שנמצא בימים אלה לפני הכרעה. כעת עונים במשרד לטענות, בתגובה לפניית "שקוף" בנושא. "ישנו סיכון גבוה לתמותה כתוצאה מחשיפה לפוספטים", כתבו. "על סמך כלל הנתונים והמידע שהתקבל, גיבש משרד הבריאות את המלצותיו להתנגד לקידום הפרויקט". במצגת, עליה חתום מינהל תעשיות במשרד הכלכלה בראשות עוז כץ, עלתה שורת טענות שמזוהות עם חברת הכימיקלים לאורך השנים. בין היתר טענו בה כי הקשחת העמדות של משרד הבריאות נעשתה "חרף סקירות על השפעה בריאותית", אך לא ציינו מה היו תוצאות הסקירות הללו.  במשך כמעט שני עשורים, משרד הבריאות ניהל תסקירי בריאות הנוגעים להקמת מכרה נוסף בשדה בריר. במשרד הבריאות הגיבו לפניית "שקוף" ואמרו כי התסקירים "הראו כי לחשיפה לכריית פוספטים באתר ישנן השלכות משמעותיות על בריאות הציבור ובכללן גם עודף תמותה". עוד הסבירו כי נתגלעו חילוקי דעות בין הגורמים השונים שהובילו את המשרד להציע כי גורם מקצוע בלתי תלוי יערוך בדיקה נוספת.  את הבדיקה הבלתי תלויה, ערך ד"ר גונתן סמט, מומחה בינלאומי שנשכר לשם כך. תוצאות הבדיקה הבלתי תלויה שלו בשנת 2014 אישרה את שחשבו תחילה. כותב המצגת האשים בה את משרד הבריאות בכך שבחר בעמדה שאינה תואמת את חוות הדעת המקצועית בנוגע לשדה בריר. "אף שנערכו מספר סקירות של השפעה בריאותית מהכרייה בשדה בריר, משרד הבריאות החליט להקשיח את העמדה עד לקצה", כתבו במשרד הכלכלה במצגת, והדגישו כי "ישנה התנגדות של משרד הבריאות – למרות עמדה מקצועית". גם כאן לא פורטה העמדה. המצגת של משרד הכלכלה עוררה זעם גדול גם בקרב פעילי הסביבה ותושבי ערד. התושבים שנחשפו למידע שלחו מכתב בהול לשרת הכלכלה אורנה ברביבאי (יש עתיד), ובו כתבו כי נדהמו לגלות שהמשרד בראשותה "אימץ טענות מופרכות" של תאגיד הכימיקלים. הפעילים, תושבי הסביבה החברים בעמותת "רוצים לחיות בלי מכרות", מיענו את המכתב גם לראש הממשלה הנכנס יאיר לפיד ולעוד שורה של שרים, בהם השרה להגנת הסביבה תמר זנדברג ושר הבריאות ניצן הורוביץ (מרצ). במכתב הפריכו התושבים את הטענות במצגת, ובראשן הטענה הבריאותית.  הפעילים כתבו כי הטענה ש"עמדת משרד הבריאות התקבלה בניגוד לעמדה המקצועית" היא משוללת כל יסוד והוסיפו כי "למעשה, היה זה הדרג המקצועי של משרד הבריאות שהעלה את הנושא עוד בתחילת המילניום, ומאז ועד היום מתנגד לתוכנית באופן עקבי ואף הצביע נגדה בכל שלבי התכנון – מהוועדה המחוזית ועד למועצה הארצית". הסוגיה הבריאותית עוררה סערה, אולם היא אינה היחידה השנויה במחלוקת. המצגת הפיחה חיים בטענות נוספות וממוחזרות שכיל מובילה לאורך השנים, כמו למשל הטענה שעתודות הקרקע לכריית פוספטים ייגמרו והחברה תיאלץ לפטר את אלפי העובדים שלה אם כיל לא תקבל את שדה בריר לכרייה. "ללא מקורות נוספים לכריית פוספטים החברה תיאלץ לסגור את המפעלים ולפטר את כל העובדים", כתבו במצגת והוסיפו כי מדובר ב-1,400 עובדים שיישלחו לבתיהם.  אלא ששני הנתונים, גם היקף העובדים וגם ניצול עתודות הקרקע המוגבל, כפי שפרסמנו ב"שקוף", אינם מדויקים בלשון המעטה. "הם אומרים כבר עשרים שנה שעוד שלוש שנים אנחנו סוגרים", שלל את הטענה גם ראש עיריית ערד ניסן בן חמו, בריאיון ל"שקוף". "זה כמו נס פח השמן, ואני אומר את זה בכל הוועדות". היקף העובדים שכיל מעסיקה שנוי במחלוקת כבר שנים ארוכות. במכתב ציינו הפעילים כי מבדיקה עצמאית שערכו לפני כשבע שנים, מצאו כי היקף העובדים עמד אז על 700 בלבד. הפעילים ציינו עיניין מהותי נוסף, ממנו התעלמו לחלוטין במשרד הכלכלה. בשטח המדובר חיים היום כ-12 אלף תושבי הכפר אל פורעה. ראש העירייה טען בריאיון עימו כי הם מחזיקים בסמל יישוב מאז 2004 וכי "מישהו מדמיין שיפנו 12 אלף איש?" בשבועות הקרובים הממשלה אמורה לחרוץ את דינו של שדה בריר. במשרד הכלכלה אמנם מבהירים כי מדובר במצגת פנימית שאינה מייצגת את עמדת המשרד הרשמית. אך עדיין, כל עמדה כזו, שאינה הולמת את חוות הדעת המקצועיות שנאספו בשנים האחרונות, מעלה תהייה לגבי מעורבותם ושליטתם של נציגי כיל בעבודת פקידי הממשלה. האם מנהל התעשיות ברשות עוז כץ נקט עמדה עצמאית? מי מקרב מנהל התעשיות נפגש עם בכירי כיל ובעיקר, עד כמה התפיסות האלה יעצבו את תפיסת השרה ערב ישיבת הממשלה? 
article 71: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
על פי הערכות נוכחיות, כמה רקטות עוד נשארו לחמאס? מאילו סוגים? כמה חמושים נשארו לו? אילו כלים ויכולות צבאיות עוד נותרו לו? מה ניתן להערכת צה"ל להשמדה ללא כניסה קרקעית? האם ניתן בכלל לפגוע בכוח לוחם שמחופר רובו כולו במנהרות – באמצעות הפצצה אווירית? האם ישראל לא מיצתה כבר את בנק המטרות האוויריות האסטרטגיות בעזה והאם בפעילות ההפצצה ישנו מימד של תודעה/הפחדה/ראווה ועד כמה? השאלות הללו, שוודאי מעניינות את הציבור בישראל, הועברו בשבת (21.10) על-ידי מערכת "העין השביעית" לדובר צה"ל. לאחר זמן קצר ענתה הדוברות הצבאית כי לא ימסרו תשובה כלשהי, מטעמים של ביטחון מידע. ואולם, מידע גלוי המתפרסם בעניין זה, גם ב"העין השביעית" עצמה, מעמיד בסימן שאלה את טענת דובר צה"ל. במסגרת ראיון עם הכתב הצבאי של Mako, שי לוי, שיתפרסם בקרוב ב"עין השביעית", נשאל לוי על ידי כותב שורות אלה בנוגע להערכת הכוח הנוכחי של חמאס. לוי סיפק תשובה מפורטת, והתייחס גם למלאי הרקטות ומדיניות השיגורים של חמאס. הערכות בדבר כמות החימוש שבידי חמאס פורסמה על ידי לוי גם מוקדם יותר השנה, במאי האחרון. פרסומים נוספים מהימים האחרונים התייחסו למלאי הרקטות של החיזבאללה. כך למשל, העיתונאי יוסי מלמן ציין לאחרונה כי ברשות החיזבאללה כ-150 אלף רקטות. החלקים בראיון עם לוי שהתייחסו למצב העדכני של כוחם הצבאי של החמאס והחיזבאללה, הועברו לבחינת הצנזורה. זו אישרה אותם לפרסום ללא כל שינוי, תיקון או השמטה. מדוע אם כן דובר צה"ל מסרב להתייחס למה שגם הצנזורה לא רואה בו בעיה? האם יתכן כי לדובר ישנם שיקולים אחרים, שאינם בהכרח ביטחון המדינה? במסגרת הראיון הביע לוי ביקורת רבה על אופן פעולתו של דובר צה"ל מול הכתבים הצבאיים. "דובר צה"ל נקמנים מאוד מול כל מי שמבקר אותם. משתמשים בחומרים שהם שולטים בהם כדי לקבוע סדר יום ולחנך כתבים". לוי ציין כי הדברים מתרחשים כך גם בימים אלו, בעת הלחימה. 
article 72: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
אחרי הבטחות למלחמה בשחיתות: ממשלת ה"שינוי" דחתה סופית היום הצעת חוק לשקיפות בהצהרות הון של ראשי המפלגות. ל"שקוף" נודע כי בוועדת השרים לחקיקה יצאו נגד החוק השרות איילת שקד, קארין אלהרר, ויפעת שאשא ביטון – וטענו שמדובר במציצנות. עוד נודע כי מפלגת יש עתיד החליטה בישיבה מוקדמת להפיל את החוק – מהלך שמאחוריו עומד שר האוצר יאיר לפיד, כפי שחשפנו לאחרונה.  ההצעה, אותה יזמה אלינה ברדץ-יאלוב מישראל ביתנו, ביקשה לקבוע שראש הממשלה, שרים וסגניהם, ראשי מפלגות ובני משפחותיהם יחויבו לפרסם לציבור את הונם, נכסיהם וחובותיהם. המטרה, כך לפי דברי ההסבר, היא "לאפשר לציבור לדעת על אינטרסים אפשריים, לעודד שקיפות ולחזק את האמון בנבחרי הציבור". בדיון החסוי בוועדת השרים לחקיקה, שהמידע ממנה נחשף רק בהדלפות עיתונאיות כיוון שעדיין איננה שקופה, היו גם מי שתמכו בהצעת החוק. תמר זנדברג וגדעון סער טענו בישיבה שזהו מהלך ראוי. סער תהה בקול מה ההבדל בין הסכמי ניגודי עניינים של השרים, שמפורסמים על פי חוק לציבור, לבין הצהרות ההון. זנדברג המשיכה וניסתה להתעקש על חשיבות החוק, אך ללא הואיל: שקד, אלהרר, ביטון וזאב אלקין הצביעו נגד. זנדברג וסער הצביעו בעד. נחמן שי ומרב כהן בחרו שלא להשתתף והוועדה הפילה החוק. הצהרות ההון שמגישים נבחרי הציבור נשארות כיום במהלך הקדנציה באפלת הכספות של ועדת האתיקה או מבקר המדינה, ונפתחות רק בהוראת שופט. היחידים שמרוויחים מהמצב הקיים הם הח"כים עצמם ומי שמכר למדינה את הכספות. במפלגה שמוביל יאיר לפיד מאמינים כי המציאות הנוכחית – שבה הצהרות הון השרים מפוקחות על ידי מבקר המדינה – מספקת. הצהרות ההון מכילות לשיטתם מידע אישי ולאור צנעת הפרט מספיק שמבקר המדינה יפקח על ניגודי עניינים ונושאים פיננסיים במהלך כהונת נבחר ציבור. המידע הזה לא אמור, לדעת "יש עתיד", להתפרסם בעיתון.  אלא שלפיד עצמו פרסם בעבר את הצהרת הונו. בנוסף, בפני השרים והשרות עמדה אפשרות לשנות את ההצעה בדיוני ההמשך ולהגיע לנוסח מוסכם. אך גם לכך סירבו ממשלות נתניהו השונות, וכעת גם ממשלת "השינוי".  זה לא החוק הראשון להגברת טוהר מידות שמפילה הוועדה: בדצמבר היא הפילה חוק לשקיפות בוועדת השרים עצמה, אף שמי שיושב בה כיום הגיש חוק דומה כשישב באופוזיציה. בפברואר דחתה הוועדה הצעת חוק של ח"כ אלי כהן (ליכוד) לאיסור מתן כספים קואליציוניים. זו אותה הצעה בדיוק שהוביל לפיד ארבע שנים קודם לכן ואף נכתבה במצע יש עתיד. בוועדת השרים לחקיקה חברים שר המשפטים סער, שר האוצר ליברמן, שרת האנרגיה קארין אלהרר (יש עתיד), שר הבינוי זאב אלקין (תקווה חדשה), שר התקשורת יועז הנדל (תקווה חדשה), השרה להגנת הסביבה תמר זנדברג (מרצ), השרה לשוויון חברתי מירב כהן (יש עתיד), שרת החינוך יפעת שאשא ביטון (תקווה חדשה), שר התפוצות נחמן שי (עבודה), שרת הפנים איילת שקד (ימינה) ושרת העלייה והקליטה פנינה תמנו שטה (כחול לבן). 
article 73: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
האוניברסיטה העברית בירושלים תפצה את הוצאת שוקן והוצאת מוסד-ביאליק ב-300 אלף שקל, כך סוכם במסגרת הסדר גישור שנחתם לאחרונה והוגש לבית-המשפט המחוזי בירושלים. לפני כארבע שנים הגישו הוצאות הספרים, באמצעות עורכי-דין טל ליבליך, כרמית אלון-אברם וירון שלמי, תביעה בדרישה לפיצוי בסך 500 אלף שקל, בטענה כי האוניברסיטה מפרה את זכויותיהם. לטענת הוצאות הספרים, הפרת הזכויות נובעת מכך שהאוניברסיטה מציעה לסטודנטים שלה פרסומים שהופיעו בספרי ההוצאות בעותקים אלקטרוניים ומקראות מודפסות. האוניברסיטה, מנגד, טענה באמצעות עורכי-הדין דוד גילת, ערן ברקת ותמיר אפורי כי מעשיה נופלים בגדר שימוש הוגן לפי הוראות חוק זכויות היוצרים. אחרי תהליך של גישור, שנערך בפני עו"ד עמוס גבריאלי, הגיעו הצדדים להסכם שלפיו בלי להודות באי-אלו מטענות המו"לים, תשלם האוניברסיטה, "כמחווה של רצון טוב ולפנים משורת הדין", סכום של 300 אלף שקל לשתי הוצאות הספרים. להורדת הקובץ (PDF, 401KB) זאת ועוד, לפי הסכם הגישור, האוניברסיטה תהא רשאית מעתה ועד לסוף 2017 להשתמש בקטעים מתוך ספרים ומאמרים שראו אור בהוצאות שוקן וביאליק במקראות שלה, וזאת כל עוד הקטע שישמש אותה יהיה לא יותר מ-20% ממספר העמודים בספר, וישמש לצורך מקראה אחת או לצורך העתק אלקטרוני של קורס אחד. ביחס למאמרים שראו אור על-ידי ההוצאה מבהיר ההסכם כי האוניברסיטה תהא רשאית להנגיש לסטודנטים שלה את המאמר בשלמותו. יחד עם זאת, אם ייווצר מקרה שבו יתעורר צורך להציע לסטודנטים שני מאמרים מתוך ספר אחד של ההוצאות המקבץ כמה מאמרים שונים, לא יהיה שיעורם של המאמרים למעלה מ-20% מעמודי הספר. עוד דורש ההסכם כי מקראות של האוניברסיטה שיכילו טקסטים שהופיעו בספרי ההוצאות יודפסו ויימכרו על-פי דרישה בלבד, ובמחיר שלא יעלה על עלות הכנתם. למו"לים, כך הוסכם, תישמר הזכות לבדוק את פעולות האוניברסיטה באמצעות עריכת ביקורות, וזאת כדי לוודא שהיא עומדת בתנאי ההסכם. השופטת תמר בזק-רפפורט נתנה להסדר הגישור תוקף של פסק דין. (י-ם) 3524-09
article 74: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
מי שגלש אתמול בשעות אחר הצהריים לאתרי החדשות המרכזיים בישראל לא היה יכול שלא להבחין כי רק אתר מרכזי אחד, ynet מבית "ידיעות אחרונות", נמנע מלדווח בכותרתו הראשית על העדות שמסרה שרה נתניהו בבית-הדין לעבודה בירושלים במסגרת תביעתו של אב-הבית לשעבר במעון ראש הממשלה, מני נפתלי. האתרים "וואלה", נענע10, "מעריב", mako, "הארץ" ו-nrg דיווחו כולם בכותרותיהם הראשיות על עדותה של רעיית ראש הממשלה, אולם בדף הבית של ynet הגיעה ההפניה לדיווח על העדות עד לכותרת השנייה בחשיבותה בלבד, וזאת בשעה שהכותרת הראשית נשמרה לדיווח על התפתחויות בקרבות ארגוני הפשע בישראל. הכותרות הראשיות בדפי הבית של אתרי החדשות, 10.5.15 גם בשבוע שעבר בלט אתר ynet, כשהצניע דיון מתוקשר במשפטו של ראש הממשלה לשעבר אהוד אולמרט. אלא שבעוד שאולמרט נחשב לאחד מידידי המערכת, וזכה מ-ynet ו"ידיעות אחרונות" לאורך השנים ליחס מלטף ומגונן, רעיית ראש הממשלה ספגה ביקורת רבה מכלי התקשורת שבקבוצת "ידיעות אחרונות" לאורך השנים. אדם זר, שאינו מכיר את תולדות היחסים בין קבוצת "ידיעות אחרונות" למשפחת נתניהו מחד ולאולמרט מאידך, היה עשוי לחשוב שאתר ynet פשוט מקפיד שלא לדווח בהבלטה על דיונים משפטיים המערבים את ראשי המדינה ומשפחותיהם. אולם בעלי זיכרון ארוך יותר יודעים כי רק לפני חודשים אחדים, לפני נצחון נתניהו בבחירות, הקדיש אתר ynet כותרות ראשיות לטענות של נפתלי. סיבה אפשרית להצנעת הפרק הנוכחי בתביעת נפתלי יכולה להיות תוכן עדותה של נתניהו: אשת ראש הממשלה חזרה שוב ושוב על הטענה שלפיה נפתלי נשלח "להפיל ראש ממשלה בעזרת גורם תקשורתי חזק מאוד", כשהיא מכוונת לקבוצת "ידיעות אחרונות". את ארנון (נוני) מוזס, העומד בראש הקבוצה, השוותה לדמות מספרי הארי פוטר, של ארכי-נבל שאסור לומר את שמו.
article 75: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
1) ח"כ חיים כץ (הליכוד) מואשם בכך שעזר לחברו, איש שוק ההון מוטי בן-ארי, בקידום חקיקה שתסייע לבן-ארי ישירות, בזמן שהוא מרוויח מהצד כסף באמצעות טיפים של בן-ארי. היועמ"ש החליט להגיש נגד כץ כתב אישום בגין עבירה של מרמה והפרת אמונים. כתב האישום הוגש עוד בכנסת ה-21 – וכץ ביקש חסינות מהכנסת בזריזות, בתוך חלון ההזדמנויות של 30 ימים שעמד לרשותו. 
article 76: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
הפוליטיקה חרגה מזמן מגבולות הפעילות הממסדית המוכרת והמקובלת. שדה הפעילות השתנה, ואיתו גם חוקי המשחק והכללים. בישראל, כמו במדינות אחרות, הנחות ישנות הופכות ללא רלבנטיות, שחקנים חדשים נכנסים למגרש וותיקים מסולקים ממנו. אולם בימים אלו אנו עדים לשינוי דרמטי עוד יותר. לא רק שהשחקנים מתחלפים - גם החוקים משתנים. ומה שאולי חשוב הרבה יותר זה שהמגרש הפוליטי הביתי נמכר, והשדה החדש עדיין לא הוכשר. באופן טבעי, אימצנו והטמענו, למשל, את התפיסה של ניהול ענייניי הפרט והמשפחה בתחום "הספירה הפרטית" וניהול ענייני הכלל והציבור ב"ספירה הציבורית/פוליטית". הדיווח והמעקב אחר המתרחש במרחב הציבורי/פוליטי מתנהל באמצעות ספירה שלישית, "הספירה התקשורתית". אולם ההבחנה הברורה הזו בין התחומים מאבדת מתוקפה. אנו עדים לטשטוש גובר והולך בין האישי האינטימי והפנימי לבין הציבורי ההמוני והחיצוני. הביטוי החריף ביותר לכך הוא, אולי, בהחצנת השכול והאבלות. רגשות חריפים וקשים במיוחד מוצאים פורקן בזירות ציבוריות ופתוחות, אנונימיות, אך בו בזמן גם המוניות; טרגדיות אנושיות מוצגות בחלון הראווה המשפחתי המשותף; ולהבדיל, גם הסחורה הפוליטית החמה ביותר נמכרת באמצעות אותו חלון ראווה וירטואלי. אבל הבשורה הגדולה היא שהמרחב הווירטואלי מתפשט ומשתלט על שאר המרחבים והופך למרחב הדומיננטי מביניהם, ואולי גם היחיד. לאחר שהפנמנו את ההנחה ש"המדיום הוא המסר", הגיע זמנה של "המסר הוא המדיום". הקונספציה של "המדיום הוא המסר" רואה בכלי התקשורת גורם המעצב רעיונות ומחשבות בדמותו הוא. לעומת זאת, תפיסת "המסר הוא המדיום" פירושה שכל תהליך החשיבה והניתוח נמחק, ואת מקומו תופסת החשיפה התקשורתית כשלעצמה. אמצעי התקשורת מפסיקים להיות צינורות להעברת מסרים והופכים להיות מהות עצמאית ובלתי תלויה. לכן גם אין חשיבות לשאלות המראיינים למשל, או לתשובות המרואיינים. התפיסה של קיום שיח/דיאלוג/ראיון פושטת את הרגל. מה שחשוב הוא עצם ההשתלטות על זמן אוויר/מסך. ובמלחמה כמו במלחמה. השתנות חוקי הפעילות של הספירה התקשורתית משנה לחלוטין את תהליך עיצוב המנהיגות. הסמכות, העליונות, העוצמה והכריזמה האישית מתבטאות בעצם היכולת "להכניע" את המדיום ולהכפיף אותו - לא על מנת להעביר ולהפיץ באמצעותו מסר מסוים, אלא להעמיד את ה"ניצחון" במרכז. ההצלחה/הכישלון בקרב על השליטה בכלי השידור, זהו המסר. במצב שכזה התקשורת הופכת לאויב שצריך להילחם בו ולהשמיד אותו או לשבות אותו ולשחררו תמורת כניעה מרצון. או אז "הקהל שבאולפן" איננו קהל, אלא חיילים שנקראים אל המערכה; המרואיין/מראיין איננו פרטנר לשיח/דיאלוג, הוא מטרה שיש לחסל אותה; המתחרה הפוליטי הוא "יריב" שיש להפעיל מולו, באמצעות התקשורת, דיסאינפורמציה; ה"פרשן" הוא "טאקטיקן" ועוד ועוד. מדובר בתופעה של היווצרות מרחב רב-השפעה, וירטואלי, שמהותו היא אופיו המיליטנטי. בספירה שנועדה "לאזרח" את ה"פוליטי", ה"פוליטי" מנסה להכניע/לנצח/להשתלט על "האזרחי". כאשר סדר-היום הציבורי מפסיק להיקבע על-פי סדר היום התקשורתי ומוחלף ב"פקודת קרב פוליטית"; כאשר זירת השיח הופכת לזירת קרב; כאשר המרחב שבו אמור היה להתקיים דיון חופשי, פומבי, פתוח ורציונלי הופך לאויב - או אז נעלם הפרטי ונעלם הציבורי ונשארים רק הגנרלים התקשורתיים. ד"ר מירה משה היא מרצה וחוקרת לתקשורת המונים בחוג למדע המדינה באוניברסיטת בר-אילן גיליון 20, מאי 1999
article 77: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
הממשלה הובילה למחיקת 27 אלף פוסטים מפייסבוק, טוויטר וגוגל במהלך השנים 2017-2018. הדיאלוג עם החברות האלו מתנהל במחשכים, באפס פיקוח ציבורי. לאזרח אין יכולת לדעת מהם הפרסומים שהוסרו, מדוע הוסרו, ומהם הפוסטים שמחיקתם  לא אושרה. כשביקשנו מהממשלה אשתקד את פרטי הפוסטים – סורבנו. אז חברנו לעו"ד יונתן קלינגר, המתמחה בתחום המידע, ויחד עתרנו לבית המשפט בדרישה לחשוף את הפרטים. ביקשנו לקבל את התוכן שהוסר, בכפוף לצנזורה – על מנת לוודא שהממשלה משתמשת בכוחה למען ביטחון המדינה, ולא כדי להשתיק ביקורת. מה קרה בדיון? קודם כל, השופט הסכים איתנו כי הנושא ראוי לדיון ציבורי ולפיקוח. לאחר מכן, הוא עודד את שני הצדדים להגיע למתווה שיאפשר חשיפה חלקית של פוסטים שהוסרו, שלא קשורים לביטחון המדינה. במכתב התשובה לעתירה, ציין משרד המשפטים כי מתוך 27 אלף פוסטים, ישנן כ-200 פוסטים אזרחיים. השופט ביקש כי משרד המשפטים יוציא לנו דרישת אגרה בנושא. לפי משרד המשפטים, הזמן לאיתור המידע והפקת עיבוד (פרפרזה) – הינו בין 15 ל-20 דקות לפוסט, ולכן סך הכל של כ-60 שעות עבודה. בימים הקרובים אנו אמורים לקבל הודעה ממשרד המשפטים לגבי העלות הסופית.לגבי הפוסטים הביטחוניים: בעצת השופט נגיש בקרוב בקשת חופש מידע חדשה ומצומצמת, לאור הכמות האדירה של פוסטים שהוסרו מטיעונים הקשורים לביטחון המדינה. בנוסף, הכריע השופט שנקבל חזרה את האגרה ששילמנו לבית המשפט עבור העתירה. "בית המשפט נתן לנו הכוונה", מסר עו"ד קלינגר, "הוא הבהיר למדינה שאי אפשר להעלות טענות עלומות של בטחון המדינה וביקש שהם ישקלו מחדש. בהתאם, אנחנו נכין בקשת חופש מידע חדשה וממוקדת. עצוב לי שבית המשפט לא נתן למדינה עוד הכוונה בנוגע לאגרות המוגזמות שהמדינה מבקשת כדי לקבל מידע פשוט". חשוב להדגיש, כי החלטנו להילחם בחזית זו בלית ברירה, לאחר שראינו כי אף אחד לא בודק את הממשלה ואת השימוש שלה בכוח. פתרון מיטבי לפתרון בעיה זו יהיה ייסוד של גורם שלישי, למשל ועדה ציבורית, בראשות שופט בדימוס. או ועדת משנה של ועדת חוץ וביטחון בה חברים חברי כנסת מהאופוזיציה והקואליציה. אותו גורם יהיה חשוף לתוכן המלא של הפוסטים אותם המדינה מבקשת להסיר – כדי להבטיח שאכן מדובר במחיקה לגיטימית, ולא בהשתקה של דברי ביקורת במסווה של ביטחון המדינה. עד שזה יקרה, שקיפות נוספת – דוגמת ביקורת עיתונאית – תעזור לוודא כי הממשלה לא עושה שימוש שרירותי ורחב מדי בכוחה במרחב הדיגיטלי. 
article 78: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
ערוץ 2 וחברת החדשות שלו מידרדרים למקום האחרון במדד הייצוג. מבין חמשת כלי התקשורת שנבדקים במדד, ערוץ הטלוויזיה הנצפה בישראל הוא כלי התקשורת שבשידוריו נרשם השבוע שיעור ההדרה הגבוה ביותר של ערבים. מדד הייצוג, מיזם מתמשך של "העין השביעית" בשיתוף ובמימון עמותת סיכוי וקרן ברל כצנלסון, ויחד עם חברת יפעת מחקרי מדיה, בודק מדי שבוע את מספר ושיעור המרואיינים הערבים בתחנות הרדיו ובערוצי הטלוויזיה המרכזיים בארץ, וב-19 התוכניות המובילות שלהם. לאורך רוב תקופת המדידה דורג ערוץ 2 במקום הלפני-אחרון במדד הייצוג המשוקלל, מעל תחנת הרדיו הצבאית גלי-צה"ל. לעתים חלקו ערוץ 2 וגלי-צה"ל את המקום האחרון יחדיו, עם שיעור מרואיינים ערבים שנשק ל-2% מלמטה – כעשירית משיעורם באוכלוסיית המדינה. לפני שבועיים זינק הערוץ במדד השבועי בעקבות עיסוקו הער בפרשת התלונות נגד האב גבריאל נדאף, אך המשיך להשתרך בתחתית הדירוג המשוקלל, שבו נמדד ייצוגם של ערבים בתקשורת מאז תחילת 2016. לא שלא היו לחברת החדשות הזדמנויות לשפר את ביצועיה: כלי התקשורת בישראל, וגם בערוץ 2, עסקו בשבוע החולף בטענות לאלימות משטרתית מצד שוטרים סמויים נגד ערבי שעבד בסופרמרקט בתל-אביב; בכנסת צוין יום השפה הערבית; ח"כ איוב קרא מהליכוד יצא נגד ראש הממשלה בנימין נתניהו ודרש להתמנות לתפקיד שר; ובכפר קאסם התחוללה קטטה המונית שבה נדקר למוות אחד המשתתפים. אף על-פי כן, בחמש תוכניות החדשות המרכזיות של ערוץ 2 ריאיינו, אירחו או לקחו "סינקים" מארבעה ערבים בלבד בשבוע האחרון מתוך למעלה ממאתיים מרואיינים. בשני מגזיני החדשות המובילים של הערוץ, "אולפן שישי" בהנחיית דני קושמרו (עורך: איתי דנקנר) ו"פגוש את העיתונות" בהנחיית רינה מצליח, לא ריאיינו השבוע ולו מרואיין ערבי אחד. בעוד שב"אולפן שישי" מדובר בשבוע בלתי מייצג (בדירוג המשוקלל ממוקמת התוכנית בחצי העליון של הטבלה), עבור "פגוש את העיתונות" (עורך: יונתן למזה) מדובר בתופעה ותיקה: שיעור המרואיינים הערבים בתוכנית זו מאז תחילת המדידה הוא הנמוך ביותר מבין כל 19 התוכניות הכלולות במדד הייצוג. רק 1% (ובמלים: אחוז אחד) ממרואייני "פגוש את העיתונות" בחצי השנה האחרונה הם ערבים. אף שמדובר בנתון חריג, הוא אינו רחוק כל-כך מהנתון הממוצע, המתקבל משקלול המרואיינים הערבים בכל חמשת כלי התקשורת המרכזיים מאז ינואר: 2.3% בלבד. שיעורם של הערבים באוכלוסיית ישראל, יש להזכיר, עומד על כ-20%. גם במגזין החדשות השבועי של ערוץ 10, "שישי" בהגשת אילה חסון, לא רואיין ולו ערבי אחד בשבוע החולף. עם זאת, ערוץ 10 שומר על מיקומו השלישי בטבלה המשוקללת הודות לבחירה המערכתית של מערכת "לונדון את קירשנבאום" (עורך: דרור זרסקי), שבה התראיינו השבוע חמישה ערבים – קרוב ל-20% מכלל המרואיינים בתוכנית, מקרה לא שכיח שבו שיעור המרואיינים הערבים בתוכנית כלשהי כמעט משיק לשיעורם באוכלוסייה. בתוכניות מרכזיות אחרות של הערוצים המסחריים נרשמו גם השבוע שיעורים זעומים של מרואיינים ערבים. במהדורה המרכזית של ערוץ 2 – מהדורת החדשות הנצפית בישראל – התראיינו רק שני ערבים (1.9% מכלל המרואיינים). במהדורת החדשות המרכזית של ערוץ 10 התראיין ערבי אחד בלבד, שהוא 0.7% מכלל המרואיינים – שיעור זהה לזה שנרשם במהדורת "מבט" של הערוץ הראשון, שגם בה רואיין השבוע ערבי אחד בלבד. את המקומות העליונים בטבלה המשוקללת – וגם בטבלה השבועית – תופסים גם הפעם ערוץ 1 (מקום ראשון) ורשת ב (מקום שני), הטלוויזיה והרדיו הציבוריים של ישראל. תוכנית הרדיו "סדר יום" ברשת ב, בהנחיית קרן נויבך ובעריכת מירית הושמנד, עלתה למקום השני בדירוג השבועי עם 8.8% מרואיינים ערבים. התוכנית השלישית בדירוג השבועי משודרת גם היא ברשת ב: "הכל דיבורים" בהגשת עדי מאירי ובני טייטלבוים (עורכת: רוית לוי), ששיעור הערבים שהתראיינו בה השבוע הוא 5.9%. למקום הרביעי הגיעה השבוע התוכנית "חמש עם רפי רשף" (עורך: עידו תמרי), המשודרת בערוץ 10, עם נתון כמעט זהה: 5.8%. בראש דירוג התוכניות המשוקלל, המבוסס על כלל הנתונים שנמדדו מאז חודש ינואר, בולטות לטובה שתי תוכניות נוספות: "יומן", מגזין החדשות השבועי של ערוץ 1 בהגשת עודד שחר (עורכים: אורי לוי ועמית וינטר), שתופס את המקום השני (מתחת ל"לונדון את קירשנבאום") עם נתון של 6.3%. במקום השלישי מדורגת התוכנית "סדר יום" (5.1%), ובמקום הרביעי התוכנית המצטיינת של "גלי-צה"ל" במדד הייצוג – "מה בוער" בהגשת רזי ברקאי (עורכת: נורית קנטי), עם 5%. שתי תוכניות טלוויזיה המדורגות בדרך כלל בתחתית המדד השבועי משתבצות השבוע במרכז הטבלה: "החדשות הלילה" בערוץ 2 ו"המטה המרכזי" בערוץ 10. בשני המקרים, הנתון החיובי באופן יחסי שרשמו התוכניות הללו נובע מהחלטת עורכיהן לראיין ערבי אחד בלבד (מתוך 36 ו-19 מרואיינים, בהתאמה), ולא אפס ערבים, כפי שעשו בשבוע שעבר ובכמה מהשבועות שקדמו לו. פרויקט "מדד הייצוג" של "העין השביעית" מתפרסם בשיתוף ובמימון עמותת סיכוי וקרן ברל כצנלסון ויחד עם יפעת מחקרי מדיה
article 79: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
באתר חדשות התקשורת והפרסום אייס פורסמה ביום חמישי האחרון ידיעה שלפיה עיתון "מעריב" מינה, לראשונה בתולדות העיתונות הישראלית, כתב קבוע במרוקו. על-פי הידיעה, נועם ניר, ישראלי המתגורר במרוקו, יחל לכתוב לעיתון בזמן הקרוב. עוד צוין כי ניר צויד במכתב מעורך "מעריב", יואב צור, שיסייע לו בהשגת תעודת עיתונאי מקומית. מאחורי המהלך, כך דווח באייס, עומד איש יחסי-הציבור עופר שטרית, המארגן זה שנים טיולים קבוצתיים למרוקו. נראה כי היחצן הגיע למסקנה שריבוי ידיעות על יעד התיירות יסייע לו לקבע את מרוקו בתודעת הציבור, וכך למשוך קוראים ישראלים לטייל במדינה. לשם כך חיבר בין ניר, איש עסקים, פעיל בקהילה היהודית המקומית ומכר שלו, ובין העיתון. האם מדובר במיקור חוץ של עבודת המערכת? האם "מעריב" מקבל משטרית תמורה כלשהי עבור פרסום ידיעותיו של ניר? שטרית מסר כי אכן קישר בין הכתב ל"מעריב" וכי עשה זאת מתוך תשוקה להעמיק את ההיכרות של הישראלים עם מרוקו ויהדות מרוקו, תחום הקרוב ללבו. שטרית ציין כי האדם היחיד שהוא מכיר ב"מעריב" הוא יואב צור, וכי הוא אינו מבקש ולא יבקש שום תגמול על כך. "הניסיון לקשור אותי כגורם בעל אינטרס מסחרי לעניין כתב החוץ במרוקו של העיתון מעריב הוא מקומם ולא צודק בעיני", אומר שטרית. מ"מעריב" נמסר כי שטרית אכן היה מי שהציע לעיתון את שירותי ניר, אך הודגש כי אין מדובר במינוי קבוע של כתב במדינה, וכי אם ניר יפרסם ידיעות, הוא יתוגמל כפרילנסר. עוד נמסר כי איש יחסי-הציבור שטרית לא דרש ולא יקבל מאום עבור הקשר שיצר בין הכתב לעיתון.
article 80: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
"יש לכם רעיון מעולה לסטארט-אפ וקשה לכם להמריא איתו? חלון הזדמנויות חדש נפתח ליזמים בישראל כאשר MassChallenge, מאיץ הסטארט-אפים (אקסלרייטור) הגדול בעולם, השיק את תוכניתו לשנת 2013", דיווח ב-14 בפברואר השנה עורך וכתב הטכנולוגיה של "ישראל היום" אילן גטניו בניוזלטר של עיתונו. הכתבה היא העתקה כמעט אחד לאחד של ההודעה לעיתונות של מאסצאלנג, נוהג תקשורתי נפסד אך נפוץ, והיא נחתמת בקריאה לפעולה: רישום לתחרות הסטראט-אפים באתר מאסצאלנג (באופן אירוני, זה התוכן היחיד בכתבה שלא הופיע בקומוניקט). אחד הסטארט-אפים שנרשמו לתחרות הוא אייצוזיו (iChoozU). לפי פרופיל הלינקדאין של גטניו, הוא הקים את אייצוזיו בינואר 2012 ומשמש סמנכ"ל התפעול שלו. ב"ישראל היום" הוא עורך התיירות והטכנולוגיה מאז יוני 2007, חודש לפני יציאת הגליון הראשון לאור. באמצע אפריל פירסם גטניו בעיתונו ידיעה קצרה, "ניידים בפקק", שבה הוא מציג את בעיית עומס התדרים הסלולריים: "התדרים המוקצים לסלולר ייסתמו, ובמקום זרימה של מידע נקבל פקקים, כמו בכבישי ישראל, ואף יותר מכך". גם הידיעה הזו מועתקת, הפעם בחציה בלבד, מקומוניקט. הקומוניקט, של חברת פלאפון, נשלח לקראת כנס שגטניו כלל אינו מזכיר; אחרי הכל, הוא פירסם את הידיעה חודשיים אחרי שהקומוניקט הופץ. לא ברור מדוע "ישראל היום" נותן במה לקומוניקט בן חודשיים עם הקשר עיתונאי רופף. כן ברור מה הקשר של הידיעה לעסקיו של גטניו. בתעודת הזהות של אייצוזיו באתר מאסצאלנג ובמצגת של המוצר עצמו (SmartTalk שמו) מצוין כי הסטארט-אפ עוסק ב"אופטימיזציה של שימוש קולי בזמן אוויר. [...] הימנעות משיחות שאי-אפשר להשלים כדי לפנות את הספקטרום לשיחות שאפשר להשלים". אחרי שנחשפו למידע המובא בכתבה זו, ערכו ב"ישראל היום" בירור עם גטניו, שהגיב נקודתית באומרו כי הסטארט-אפ שלו נרשם לתחרות מסצלנג "יותר מחודש לאחר הפרסום", ולכן "כיוון שבזמן הפרסום לא היה כל קשר, לא היה מקום לציין גילוי נאות". הוא הוסיף גם כי פרסום הידיעה פוגע בסיכוייו של הסטארט-אפ שלו משום שהוא חושף את התחרות למתחרים פוטנציאליים נוספים. "צריך אולי לשבח אותי", הוא חותם, וזאת משום ש"יש בי היושרה העיתונאית להביא את המידע לקוראים גם אם הוא עלול לפגוע בי". ייתכן, כמובן, שבשתי הדוגמאות האמורות, שממילא כמעט אין מאחוריהן עבודה עיתונאית ממשית, לא מסתתר אינטרס אישי ישיר של עורך הטכנולוגיה של "ישראל היום". אלא שזו, כמובן, אינה הנקודה. העסקתו של כתב ועורך העובד במקביל בתחום שהוא מכסה מנוגדת לתקנון האתיקה של מועצת העיתונות (סעיפים 15 ו-17), כמו גם לשכל הישר. האם ב"ישראל היום" חשים בנוח עם העובדה שהממונה הראשי על סיקור תחום הטכנולוגיה בעיתונם הוא גם שחקן פעיל בו? מ"ישראל היום" נמסר בתגובה לכתבה כי "גטניו ציין עוד כי הוא מכסה את תחום הטלקום יותר מ-15 שנה (מ-1995 בידיעות). מה שהוא עושה בזמנו הפנוי אינו מעניינו של איש, וכל רמיזה שהוא מקדם את ענייניו על גבי העיתון - היא שקר".
article 81: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
"תמונות כאלה עוד לא ראיתם", הבטיחו ב"ידיעות אחרונות" בימים שקדמו לפרסום מוסף יום העצמאות שלהם. היום המיוחל הגיע. העיניים רטטו למראה הכותרת "צה"ל מתחת למים" בשער הראשי של העיתון, שעוטר בתמונת צוללת ירקרקה בתוך מים כחולים בגוון עמוק. דפדוף בעקבות ההישג העיתונאי הוביל לשער המוסף, ששערו בישר בגאווה עצומה על "הצצה בלעדית, מעל ומתחת למים, לצוללות הקרב המתקדמות – התשובה הישראלית לפרויקט הגרעין האיראני". לכאורה – קפיצת מדרגה בלעדית של "ידיעות אחרונות" אל לב הקונסנזוס והיישר אל חיקו של היריב הממלכתי, בנימין נתניהו, שכתש את העיתון של המדינה כל הדרך לקדנציה נוספת לראשות הממשלה. העיתון-בריון, שהתפקע בתקופת הבחירות ממאמרי לעג לנאומי ההפחדה של נתניהו ושיגר אל מול בליסטראות התעמולה שלו פצצות מתקתקות בדמות חדרי מיון קורסים ושיעורי עוני נוסקים, מצמיד עתה לחי אל לחי אל אויבו המושבע ונושא את פניו לאיראן. בדובר צה"ל דאגו לארח בנדיבות את צלם המערכת, גדי קבלו, ולהציג בפניו את הסחורה מכל צדדיה, כפוף לצנזורה מסיבית של בטחון שדה של חיל הים. קבלו מצדו השקיע את עצמו עד צוואר במימי המפרץ ורשם כמה תמונות שעמיתיו למקצוע אולי היללו, אבל היו בסך-הכל צילומי אווירה פסטורליים, ללא בשורה או חידוש. אלה שימשו תפאורה לכיתובי תמונות פתטיים, שנראה כי עברו הגהה מוקפדת של משרד יחסי-הציבור המשומן של צה"ל. המלה "חשאי" חזרה על עצמה עד לזרא: "מעטה חשאיות", "שעוקבת אחריה בחשאיות", "פעולות מבצעיות חשאיות", "מוסמכים לבצע פשיטות חשאיות", "יוצאים למבצעים חשאיים". למעט התצלום המרכזי, המעניין כשלעצמו, של צוללת במים, כשסביבה שלושה צוללנים שכנראה היו במשימה חשאית תחת מעטה חשאיות, לא מילאה הכתבה את שהבטיחה – "הצצה נדירה לאנשי הדממה מתחת ומעל פני המים". התמונות שמתוך הצוללת (חיילים מול מסכי מחשב או מאחורי פריסקופ) לא חידשו, ואלו שהנציחו כלי שיט אחרים לא היו נדירות או בלעדיות. האייטם כולו התגלה כבעל תוכן דל, כללי מאוד ועמוס בקלישאות בטחוניות. החיוכים שנרשמו בלשכת מפקד חיל הים ביום רביעי בבוקר לא היו בזכות עוד לילה שקט בגבול הימי. זה כוחה של כתבת תדמית נוצצת, שעוטרה בטור בנאלי של הכתב הצבאי יוסי יהושוע. כותרת הטור, "המכה המנצחת", היתה עלה תאנה לתמונות בצבעים זוהרים, שהציגו את אנשי הצוללת בפנים מטושטשות, כמה לוחמי שייטת 13 בקנים שלופים ועוד חיילי יחידה השומרים על הנמלים בפוזות למצלמה. מתחת לתמונה של חיילי הקומנדו הימי נכתב שהם עוברים קורס של 84 שבועות. חבל שלעיתון צורף באותו יום רק דגל ישראל ולא גם מחשבון. זה היה עוזר לקוראים לגלות כמה זה לעזאזל 84 שבועות – שנה ושמונה חודשים. אבל בדובר צה"ל מעדיפים לנפח מספרים, וב"ידיעות" מצייתים. בפעם הבאה שמערכת עיתון מתמסרת ככה, כדאי להלעיט אותה עם "קורס שנמשך 588 ימים", או שמא 14,112 שעות. הטור של יהושוע הותאם היטב לדף המסרים של מערכת הביטחון. "בחיל הים מדברים במונחים של קפיצת מדרגה", "היכולות הכי מתקדמות בעולם", "גוברת החשיבות לחיזוק הזרוע הימית", "מכפילת כוח", כמה ציטוטים של האלוף ועוד קשקושים ממוחזרים על יכולת המכה השנייה. כתבת התדמית נמשכה בתצלום נדוש של ספינות טילים בהפלגה ושל ספינת משמר שמרימה שפריץ במים, במיוחד עבור הצלם. אולי כדי להצדיק את הכותרת "צלילת היכרות", נדפסה עוד תמונה נדושה של אנשי שייטת 13 וצוללנים מאחורי פריסקופ, שהקורא לא הרגיש בעקבותיה שזכה להיכרות משמעותית ומעניינת איתם. את כל המידע הזה, כולל תצלומי צוללות, סטי"לים וקומנדו בווריאציות דומות, אפשר למצוא בשיטוט בסיסי ברחבי הרשת. ההבטחות לקוראים על צלילה מרתקת ובלעדית התגלו כחומר גלם לכתבה בעלון למתגייס. הכתבה הזאת היא שיבוט של המוני כתבות דומות שגדשו עיתונים מאז קום המדינה. השבט, אז כהיום, אוכל פמפלטים פטריוטיים מסוגה כאילו היו ארוחת מלכים ולא ערימת קליפות חסרות ערך תזונתי. אלא שמפת הדרכים השתנתה. העיתון של המדינה נחשף יותר ויותר כמכונת מניפולציות משוכללת, המזכירה את התינוק המפלצתי שהולידה, "ישראל היום". בניגוד לתינוק השלדוני, שהוגבל מלידתו למספר נתון וידוע של מלים, ערכים ומושא סגידה, ושכתבות מסוג "צה"ל מתחת למים" הן רק עדות למערכת העיכול התקינה שלו, "ידיעות אחרונות" שולף תוצרים מהסוג הזה כאקט ציני של חנופה זולה להמון ולראשיו. לא רק צה"ל משכשך מתחת למים העכורים הללו, אלא גם מערכת היחסים ההולכת ומאבדת חמצן ואור בין התקשורת למערכות ההון-שלטון.
article 82: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
"ברשות השידור לא יהיה קוד אתי חדש, לפחות לא בעשור הקרוב", כך העריכה השבוע השופטת בדימוס בלהה כהנא, יו"ר ועדת האתיקה ברשות השידור. כהנא, שנשאה דברים במסגרת כנס הרדיו "FM+", שנערך במרכז הבינתחומי בהרצליה, סיפרה על נסיונה בראשות ועדת האתיקה ועל התסכול המצטבר שלה ושל חבריה לוועדה לנוכח התנהלות מליאת רשות השידור והנהלתה. כהנא הזכירה כי חבר סגל בית-הספר לתקשורת במרכז הבינתחומי, ד"ר יובל קרניאל, היה לפניה יו"ר ועדת האתיקה ברשות השידור. קרניאל עמל על כתיבת קוד אתי חדש שיחליף את קוד נקדי, אולם קוד זה נגנז בסופו של דבר. "קיבלתי את התפקיד הזה ועמלתי על קוד חדש", אמרה כהנא, והוסיפה כי לצערה, גם על הקוד הזה "נסתם הגולל". "צר לי להגיד", הוסיפה, "אבל כנראה שפשוט נוח בסיטואציות המתאימות לבוא ולהגיד, אנחנו מסתמכים על קוד נקדי, ובסיטואציות המתאימות להגיד, קוד נקדי מיושן, ואז לחיות בלי שום קוד". כהנא סיפרה כי במסגרת עבודתה של ועדת האתיקה שבראשותה הוחלט בשלב הראשון לעדכן את הסעיף בקוד האתי הנוגע להבעת עמדה אישית בשידור הציבור, שכן הקוד הנוכחי, שנוסח לראשונה לפני שנות דור, אוסר כל הבעת דעה אישית. כהנא קישרה זאת לתוכניתה של קרן נויבך, שסבלה בשנה האחרונה מהתנכלויות ההנהלה. "קרן נויבך מביעה דעות, היא באה עם אגנדה משלה", הסבירה כהנא. "אנחנו חשבנו שאין בזה פסול. מה שחשוב הוא שיהיה איזון ומגוון בשידור הציבורי. כמו שיש תוכנית של נויבך שמביעה אגנדות מסוימות, מאוד חשוב שבשעות שידור עם האזנה כל-כך גדולה יהיו תוכניות נוספות שאותן יגישו אנשים מרבדים אחרים של החברה, שיביעו אגנדות אחרות". כהנא טענה שהגנה בתוקף על התוכנית של קרן נויבך והביעה חשש לעתיד התוכנית. "אותה הגנה מסתיימת ביום שהקדנציה שלי תסתיים", אמרה ,"ומן הסתם היא תסתיים בקרוב. אחרי שתוקם הממשלה אני מניחה שהמליאה הזו תפורק ותבוא מליאה חדשה. תנו לי להניח שהתוכנית הזו לא תמשיך להתקיים". לדברי כהנא, היא נלחמה להמשך שידור תוכניתה של נויבך לא משום שהיתה לה היכרות מוקדמת עם השדרנית או קשרי חברות עימה. "אגיד לכם יותר מזה", אמרה כהנא, "התכנים שהיא משדרת בתוכנית אפילו מעצבנים אותי. הגישה הכלכלית שהיא מביאה, אני חושבת שהיא הרת אסון". אולם, לדברי כהנא, בדיוק משום כך נלחמה על זכות הקיום של התוכנית. "אני חושבת ששידור ציבורי חייב להיות שידור שיביא את קולות כל רובדי החברה, ולא דווקא אותם רובדי החברה שאני נמנית עימם או אותן תיאוריות ותפיסות עולם שאני מאמינה בהן", אמרה. "יש לנו שידור ציבורי אחד ואין לנו ברירה אלא להילחם כדי שהשידור הזה יאפשר ביטוי לכל רובדי החברה הישראלית", הוסיפה כהנא. "לשמאל, למדינת תל-אביב, למתנחלים, לערבים, לחרדים, לתושבי פריפריה. לשידור הציבורי תפקיד עצום. הוא צריך לבטא את כל התפיסות החברתיות, את כל הבעיות החברתיות, את כל הביקורת של מגזרים בחברה. הוא אמור לשמש כלב שמירה של הדמוקרטיה. אני חושבת שאם יש מקום שחובה שיישאר חזק, זה המקום הזה". אלא שחרף מאמציה, כהנא מוצאת מעט מקום לתקווה ביחס לרשות השידור. "כישלון רודף כישלון", הגדירה כהנא את התקבלות עבודת הוועדה לאתיקה בראשותה. "אף החלטה שלנו לא אומצה על-ידי המליאה. אף לא אחת. נפגשנו עשרות מפגשים, קיבלנו המון החלטות, אף החלטה של ועדת האתיקה לא התקבלה עד היום". לדבריה, עצם קיומה של ועדת האתיקה מוטל כיום בספק. "כל יום יש לי טלפונים וסמסים מחברים שדי מיואשים ואומרים לי, למה להמשיך? אף החלטה שלנו לא מאושרת על-ידי המליאה". לא רק עתיד ועדת האתיקה של רשות השידור מוטל בספק, טוענת כהנא, אלא גם עתיד חופש הביטוי בשידורי הרשות. "לתחושתי", אמרה כהנא לבאי הכנס, "היום כמעט שאין תוכניות שאנשים מביעים דעה אישית. מה שאני שומעת מעיתונאים שפונים אלי, ואני מאוד זהירה בלשוני, מאוד ברור מה אפשר להגיד ומה אי-אפשר להגיד בשידור הציבורי היום. אנשים מאוד-מאוד מפחדים. ויש אלי לא מעט פניות מהרבה אנשים. אף אחד לא מוכן להיחשף. אף אחד מהם לא מוכן לדבר. הם מאוד חוששים". ברשות השידור לא התייחסו לביקורת החריפה של נציגת הציבור הבכירה ביחס לסתימת פיות, סחבת מכוונת וסיכול עבודת ועדת האתיקה, אולם מסרו תגובה שלפיה אחרי שגנזה את עבודתן של שתי ועדות, מתכננת הנהלת הרשות לעדכן את הקוד בעצמה: "מתוך החשיבות שרואה יו"ר רשות השידור, ד"ר אמיר גילת, בגיבוש קוד אתי מעודכן, הוא ביקש את אישור המליאה להקים ועדה מייעצת שתסייע למליאה במשימה זו. הוועדה הורכבה גם ממומחים חיצוניים ומחברי מליאה. כל החברים ידעו כי הדיונים שהם מקיימים יביאו לגיבוש המלצות למליאה, שכן אישור הקוד האתי הוא בסמכות המליאה. לאחר כמה דיווחים מעמיקים וממצים, החליטה המליאה באופן דמוקרטי לחלוטין לדחות את ההמלצות, ואין לכך כל קשר עם הצורך בעדכון קוד נקדי. בימים אלה שוקדת הנהלת הרשות על עדכונו. מליאת הרשות הקצתה להנהלה 60 יום להשלמת העדכון". סרטון הווידיאו: יו"ר ועדת האתיקה ברשות השידור, השופטת (בדימוס) בלהה כהנא, נושאת דברים במסגרת כנס הרדיו "FM+", שנערך בבית-הספר לתקשורת של המרכז הבינתחומי בהרצליה. 5.3.13 (צילום פוינט 2 פוינט - וידיומית).
article 83: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
חול המועד. חצי המדינה בחו"ל, החצי שנשאר כאן משתדל להעביר את הזמן בנעימים עם המשפחה, בין האירועים הפסטיבליים ומזג האוויר הבלתי נסבל, רחוק ככל האפשר מהחדשות. הרייטינג של החדשות יורד, ואפילו ידיעות על סקנדל ריגול חדש באמריקה, ולהבדיל, על משא-ומתן עם סוריה ועם חמאס, לא מצליחות להטריד את המנוחה. זו כנראה הסיבה שסיפור תקשורתי אחד חמק מן העין ולא זכה לתשומת הלב הראויה. לא הסיפור של ריצרד קווסט, הכתב הכלכלי האקסצנטרי במיוחד של סי.אן.אן שנתפס בנסיבות תמוהות ביותר בסנטרל פארק, עירום ועמוס חפצי מין, והדבר היחיד שהוא יכול לומר להגנתו היה שהוא לא ידע שאסור להסתובב בחלק זה של הפארק בשעת לילה מאוחרת; אלא תחקיר של ה"ניו-יורק טיימס" שחקר ומצא שבמהלך "המלחמה על הטרור" גייס הפנטגון כמה מהפרשנים המובילים שמילאו את שידורי הרשתות הגדולות, נתן להם מיני צופרים כמו תדריכים אישיים, טיולים מסובסדים וגישה למסמכים מסווגים, כדי שהפרשנויות שלהם יהיו אוהדות יותר לממשל. אכן, סנסציה גדולה. פרשנים מובילים לענייני צבא, בדרך כלל כאלה שהתואר "בדימ" או "במיל" מלווה את שמם, זוכים לתדרוכים ולשיחות עם יודעי דבר, לגישה לחומרים מסווגים, ואחר-כך מתייצבים באולפנים וברמז של חיוך בקצות השפתיים מודיעים, שהם כרגע דיברו עם מי שצריך, והם יודעים שכך וכך, וכל מי שחושב אחרת, טועה, ומה שחמור מכך, מטעה ומוליך שולל. ומסקנתם הנחרצת היא, שבמצב הנוכחי, שלא הכל הכי-הכי, צריך לתקוף ולחסל ולהשמיד ולרוצץ בכל מחיר, לא להסס ולא לברבר. ובקיצור, תנו לצבא לנצח, בלי בג"ץ ובלי בצלם. ומוסיף ה"ניו-יורק טיימס" באותו "תחקיר מקיף": "כוונת הממשל היתה להפוך את הפרשנים הצבאים לסוסים טרויאניים – כלים שנועדו לעצב את כיסוי המלחמה בטרור בערוצי הטלוויזיה והרדיו". וגנרל אמריקאי בדימוס שעבד כפרשן ברשת פוקס הודה: "ממשל בוש נהג כאילו רצה לתקוע יד בגב שלנו כדי להזיז לנו את הפה". למען האמת, קשה לדעת מה מביך יותר, הסיפור עצמו או הרצינות התהומית שבה "חושף" העיתון המכובד את המציאות הזאת. וכי מה חשבו כל גופי התקשורת שגייסו את הגנרלים בדימוס לאולפניהם ולטוריהם? בזכות מה גייסו אותם, בזכות שפתם העשירה ועולם הדימויים המרשים שלהם? בזכות תפיסת עולם עצמאית המסוגלת לראות את התמונה כולה והיכולת להנהיר אותה לציבור? אילו הביאו, למשל, אשה, אזרחית, פרופסורית להיסטוריה שחקרה מלחמות ומשברים בינלאומיים, או חוקרת אסלאם, או מי שעוסקת בחקר דפוסי ההתנהגות של הציבור – גברים, נשים, ילדים – במצבי לחץ מתמשכים והשפעת הטרור על חיי משפחה וקהילה, האם היא היתה זוכה לאותה הילת סמכותיות שלה זוכה כל גנרל חמור סבר שמתהדר בדלות לשונו ועושה אותה לדגל שהוא מניף כנגד "אנשי הרוח החתרנים, הלא פטריוטים" למיניהם? הם הביאו את הגנרלים בדימוס הללו דווקא בגלל הגישה הישירה שהם נהנים ממנה – גם לאחר פרישתם – למקורות הכוח והידיעות. וכי מה חשבו, שהם ינצלו את המקורות הללו, שאך לפני זמן קצר היו עצם מעצמותיהם, וייצאו נגדם? מה, הם לא קוראים עיתונים ישראליים ולא צופים בחדשות מהארץ? העיתונות האמריקאית נחשבת, ולא בלי סיבה, לנושאת הדגל של העיתונות החופשית, העצמאית, שלא עושה חשבון. וודוורד וברנסטיין כבר אמרנו? אבל לא במה שנוגע ל"אינטרסים הלאומיים החשובים באמת". כבר נאמר ונכתב לא מעט על כך שאת כל הדיווחים על פיגועי 11 בספטמבר הצליחה התקשורת האמריקאית כולה, בלי יוצא מן הכלל, להעביר בלי לצלם ולו טיפת דם אחת או קצה אלונקה ועליה גופה שחולצה מבין ההריסות – אפילו מפוקסלת ומטושטשת כראוי כדי לשמור על כבוד המת. היא מיהרה להכתיר את כל הצעדים שננקטו לאחר הפיגועים בלא אבחנה בתואר "המלחמה בטרור", סיסמה שכבר בה טבועה השקפת עולם מגובשת מאוד, בלי לפצות פה ולצפצף. ונדמה שהיא אפילו לא זקוקה לתדריכים מיוחדים לשם כך. רק מאוחר יותר, הרבה יותר, החלה להציץ פנימה ולחקור – אולי בכל זאת לא הכל כפי שאומרים. ומרגע שהחלו העיתונים בכך, איש לא יכול עוד לעצור בעדם. ולראיה, הביקורת מקיר לקיר כמעט על המלחמה בעיראק (על עצם המלחמה ועל מהלכיה והתנהלותה), הדיווחים על המתרחש בכלא גואנטנמו, ופרס פוליצר שהוענק ל"וושינגטון פוסט" על סדרת כתבות על הטיפול הניתן לחיילים הפצועים בעיראק. רשת פוקס ועשרות ערוצי הרדיו הימניים הרפובליקאיים ממשיכים להניף ברמה את דגל הפטריוטיזם המזויף ולתקוף את כל האחרים, אבל כמה אפשר כבר להתרגש מהם? לכל היותר יאמרו שהם לא פטריוטים. וגם זה נשמע מוכר.
article 84: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
חברות שבשליטת נוחי דנקנר שינו באורח בולט את דפוסי הפרסום שלהן ב"מעריב" ובאתר nrg מאז מכר דנקנר את השליטה בעיתון ובאתר לשלמה בן-צבי. דנקנר, השולט בתאגיד אי.די.בי, נתון אמנם בקשיים פיננסיים המאיימים על המשך החזקתו בתאגיד, אולם נהנה עדיין משליטה בחברות בעלות תקציבי פרסום מהמשמעותיים במשק הישראלי. בתקופה שבה שלט תאגיד אי.די.בי ב"מעריב", נהנו העיתון והאתר מתקציבי פרסום של חברות שבשליטת התאגיד, ובהן שופרסל, סלקום, כלל-ביטוח וישראייר. אולם לאחר העברת השליטה ב"מעריב" לבן-צבי ולחברת אחוזת-הירש בע"מ, ירד היקף הפרסום של החברות הללו עד כמעט לאפס. על-פי הערכת גורמים בשוק התקשורת, "מעריב" איבד כתוצאה מהמהלך של אי.די.בי מיליוני שקלים בשנה. היקף הפרסום ב"מעריב" של חברת שופרסל לבדה עמד, על-פי הערכת הגורמים, על 5-4 מיליון שקל בשנה. באי.די.בי מכחישים בתגובה כי מתקיים חרם מודעות על העיתון שהיה בבעלותם, ומוסיפים כי מאז שהסתלק דנקנר מהעיתון פורסמו מודעות של חברות בקבוצה בלפחות 24 תאריכים שונים, עד ל-23 בינואר 2013. אלא שמאז שדנקנר הסתלק מ"מעריב" עברו כבר כ-100 ימים. כמו כן דוברת הקבוצה לא טענה לפרסומי מודעות כלשהן בפברואר. בדיקה של כל עמודי "מעריב" מאז יום ראשון ה-3 בפברואר 2013 ועד היום, ה-20 בחודש, מעלה כי הודפסה רק מודעה אחת של סלקום, ביום חמישי שעבר, על פני עמוד שלם בקונטרס החדשות. ב"מעריב" לא פורסמה כל מודעה לרשת שופרסל בתקופה זו. המודעה מטעם סלקום פורסמה בחמישי שעבר גם ב"ידיעות אחרונות", אולם נוסף לכך פורסמו בתקופה המקבילה מודעות לרשת שופרסל על פני עוד 13 עמודים שלמים של העיתון ומוספיו (לא כולל "כלכליסט"). ב"ישראל היום" לא פורסמה המודעה לסלקום, אולם בתקופה המקבילה פורסמו מודעות לשופרסל על פני 9 עמודים שלמים. אם אכן הוחלט באי.די.בי להפסיק לפרסם בקבוצת "מעריב", הדבר מעלה שאלות קשות על כשרות שיקול הדעת של הדירקטוריונים בחברות האם והבת של התאגיד - אם בהחלטה שלא לפרסם בעת הנוכחית, אם בהחלטה שכן לפרסם בעת השליטה ב"מעריב" ואם בשתי ההחלטות גם יחד. הנהלת שופרסל, כמו חברות אחרות, מחויבת לטובת החברה והמשקיעים ואינה אמורה לפעול על-פי שיקולים זרים. במקרה הנוכחי קשה להבין את התנהלות החברות, המנוגדת, לכאורה, להיגיון עסקי. אפשרות אחת היא שהפרסום ב"מעריב" בתקופה שבה היה בשליטת אי.די.בי ודנקנר לא היה מוצדק מבחינה עסקית ונבע מהבעלות על כלי התקשורת. אם כך הדבר, הרי שמדובר בדרך עקיפה להזרמת כספים לעיתון, מעבר להזרמת הכספים הישירה של התאגיד ל"מעריב". אם כך הדבר, הרי שמבחינת החברות המפרסמות עצמן, מסעות הפרסום בעבר היו בזבוז כספים שלא לצורך. אפשרות אחרת היא שהפרסום בעבר היה מוצדק, שכן "מעריב" ואתרו עדיין זוכים לחשיפה שאינה ניתנת לביטול, ועל כן הפסקת הפרסום בעיתון ובאתר מאז העברת הבעלות מנוגדת להיגיון עסקי ומונעת ממניעים זרים (החשיפה לעיתון ירדה מעט בסקר TGI האחרון, אך אתר nrg עלה לאחרונה בשיעור החשיפה שלו במידה משמעותית). מכל מקום, קשה להאמין שיד המקרה הביאה לשינוי. בעבר טען מו"ל "הארץ" עמוס שוקן כי חברות בשליטת תאגיד אי.די.בי ובנק הפועלים (בתקופה שהבנק נוהל על-ידי בן דודו של נוחי דנקנר, דני דנקנר) הטילו חרם מודעות על העיתון כנקמה על סיקור שלילי של עסקיהם. בדיקה שנערכה עבור אתר זה העלתה כי יש דברים בגו. חברת סלקום הכחישה בזמנו כל שיקול זר בהחלטותיה לפרסם או לא לפרסם ב"הארץ". ב"מעריב" סירבו להגיב. משופרסל נמסר: "לא הופסקה שום פעילות פרסומית במעריב ואין כל שינוי במדיניות הפרסום שלנו".
article 85: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
נולד ב-9 ביולי 1944 בחיפה, לשרגא ושושנה. בשנים 1950–1962 למד בבית-הספר הריאלי בעיר. בשנים 1954–1962 שירת בחיל המודיעין, וחזר לשרת בו בשנים 1967–1969. בשנים 1964–1967 למד לתואר ראשון בשפה ובספרות ערביות ובהיסטוריה של המזרח התיכון באוניברסיטה העברית בירושלים. בשנים 1971–1976 למד לתואר שני ושלישי במדעי המזרח ובלשנות באוניברסיטת ברקלי בקליפורניה. עבודת הדוקטורט שלו עסקה בניתוח סוציו-בלשני של הניב הערבי המדובר בעזה. בתקפות שהותו בארה"ב השתתף באופן קבוע בפאנל בתוכנית World Press ב-PBS (1971–1975). ב-1976 חזר ארצה והחל לערוך ולהגיש את "יומן השבוע" בקול-ישראל ולשמש קריין חדשות. ב-1980 התמנה ליועץ התקשורת הראשון בשגרירות ישראל בקהיר. כעבור שנה החל לעבוד בקול-ישראל ככתב ופרשן לענייני ערבים. ב-1991 עזב את הרדיו והצטרף לעיתון "חדשות", שם היה כתב ופרשן לענייני ערבים עד 1993. באותן שנים שימש באותו תפקיד גם בערוץ 2 הנסיוני, שם גם הגיש את מהדורת החדשות "שמונה בערב". באותה תקופה היה גם יועצו של הנשיא עזר ויצמן, עד שהצטרף ב-1993 לחברת החדשות של ערוץ 2, שזה עתה הוקמה. בשנים 1993–2001 עבד בחברת החדשות כפרשן וכתב לענייני ערבים, ואחר-כך כתב, ערך והגיש במהדורת שישי של חדשות ערוץ 2, "אולפן שישי". ב-2008 עזב את משרת המגיש ועבר לדווח מוושינגטון. בעבודתו העיתונאית עוסק בעיקר בעולם הערבי. בין היתר סיקר ופירש את תהליך השלום עם מצרים, תהליך השלום עם ירדן, המגעים השונים עם הפלסטינים, מלחמת המפרץ ומלחמות לבנון הראשונה והשנייה. ריאיין מנהיגים ערבים שונים, וביניהם נשיאי מצרים סאדאת ומובראכ, מלך ירדן חוסיין ויו"ר הרשות הפלסטינית יאסר ערפאת. ב-4 בנובמבר 1995 דיווח משערי בית-החולים שאליו הובא ראש הממשלה יצחק רבין לאחר שנורה בידי מתנקש. לאחר שבישר על כך שרבין נפטר, אמר: "הרבה שנים אני במקצוע הזה, התקשורת, מעולם לא תיארתי לעצמי שאני אהיה זה שאבשר על כך". ב-2007 אמר העיתונאי נחום ברנע על רגע זה: "אהרן ברנע בכה, ועשה את ערוץ 2 לערוץ המוביל במדינה". ואכן, מנקודת זמן זו נטלו חדשות ערוץ 2 את ההובלה בסקרי הפופולריות מחדשות הערוץ הראשון. לימד לשון ערבית באוניברסיטת תל-אביב ולשון ערבית ועברית באוניברסיטה של קליפורניה. לימד גם בבית-הספר לתקשורת ועיתונות כותרת. גרוש ואב לשני ילדים, רעות ואור. "ללכת שבי", עם עמליה-ארגמן ברנע, מפגש עם צלאח תעאמרי, בכיר שבויי אש"ף שנתפס בידי ישראל במלחמת לבנון הראשונה, ואשתו דינה, מי שהיתה אשתו הראשונה של המלך חוסיין. הוצאת ידיעות-אחרונות, 1976. הספר תורגם לאנגלית וגרמנית ויצא לאור בניו-יורק, לונדון וגרמניה. כמו כן תורגם לערבית בישראל.
article 86: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
אנשים בכירים בליכוד, המתנגדים לתוכנית ההינתקות של אריאל שרון, תהו בשבועיים האחרונים עד כמה היתה התקשורת הישראלית ממררת את חייו לו, בנסיבות הקיימות, היה מחליט לא על נסיגה מרצועת עזה אלא על סיפוח מעלה-אדומים. רצו לומר, התקשורת מתעלמת מעננת החשדות הפליליים המרחפת מעל ראשו של שרון, ואינה כופרת בסמכותו המוסרית לקבל במצב זה הכרעות לאומיות גורליות, ובכך מוכיחה את הטענה ש"התקשורת שמאלנית" ומוטה בדיווחיה ובעמדותיה. התהייה במקומה ואין עליה תשובה משכנעת. העיתונות, מודפסת ואלקטרונית, עברה לסדר-היום על ההמלצה החמורה של פרקליטת המדינה להעמיד את שרון לדין על עבירות שוחד והפרת אמונים בגין המעורבות המיוחסת לו בעסקיו של הקבלן דוד אפל. היא אמנם דיווחה בהבלטה על טיוטת כתב-האישום שניסחה ארבל ועל ההתפתחויות שנבעו מכך, אבל את תפקידה השני - לגרות את הציבור לחשיבה, להציב לפניו דגם של התנהגות נאותה המצופה מראש הממשלה - היא הזניחה לחלוטין. העיתונאים, ברובם, נסחפו במהלך המדיני שחולל שרון, ובספין התקשורתי שיצרו עוזריו, והשכיחו את ממצאיה של חקירת המשטרה ואת המסקנה שהסיקה ממנה פרקליטת המדינה - שיש להעמיד את ראש הממשלה לדין. העיתונות התמסרה בקלות לטיעון שכל עוד לא הכריע היועץ המשפטי לממשלה בתיק, רשאי שרון להוסיף ולנהל את ענייני המדינה ללא מגבלה, ושכך ראוי לנהוג גם נוכח התיקים הנוספים הממתינים לו מעבר לפינה. זו עמדה נכונה במישור הפורמלי, אבל האם כך היתה התקשורת נוהגת לו שרון היה מחליט, בתקופה זו, על סיפוח שטחים? האם העיתונות, ברובה, לא היתה מרעישה שמים וארץ בנימוק שראש הממשלה איבד את מעמדו המוסרי לקבל החלטות הרות תוצאות, כל עוד לא בוררו עד תום החשדות והאישומים התלויים נגדו? גם האופן שבו סיקרה התקשורת בשבועיים האחרונים את מהלכיו של ראש הממשלה, החל מביקורו בוושינגטון, שבו החליף מכתבים והצהרות עם הנשיא בוש על תוכנית ההינתקות ומשמעותה, דרך צעדיו הפוליטיים להשגת רוב בממשלה, ועד למערכה שניהל למען תתקבל עמדתו במשאל - יצר עילה לטענה על הטיה, גם אם בלתי מודעת. התקשורת חיבקה את שרון על תוכנית ההינתקות, לא הציגה מספיק את פרצותיה וחולשותיה, ותארה במונחים של הישג מופלג את סיכומיו עם הנשיא בוש. אין הסבר להיסחפותם של רוב העיתונאים אחר תוכנית ההינתקות לבד מהטייתם האידיאולוגית. בכך שיחקה העיתונות לידיהם של מבקריה, הטוענים שהיא "שמאלנית" ושעמדותיה האידיאולוגיות קובעות את גישתה המקצועית. זהו הגיליון ה-50 של "העין השביעית". בינואר 96’, בגיליון הראשון, הבענו תקווה שכתב-העת יהיה מקום מפגש מעניין בין עיתונאים לבין עצמם ובינם לבין מושאי סיקורם. המאמץ הזה יימשך גם להבא. גיליון 50, מאי 2004
article 87: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
העיתונאית ליטל שמש, מגישה בערוץ 14, קיבלה 10,000 שקל כדי להצטלם לסרטונים של משרד ההסברה בראשות גלית דיסטל-אטבריאן. הסרטונים הופקו לקראת קיץ 2023 והיו מהיוזמות הלא-רבות שהמשרד הכושל הצליח לממש בזמן הקצר שבו עמדה בראשו דיסטל-אטבריאן: שני מונולוגים קצרים בשפה האנגלית שבאחד מהם נזפה שמש בעיתונות הזרה בעקבות מקרים של סיקור מעוות של מתקפות טרור פלסטיניות, ובאחר מתחה ביקורת על המוזיקאי רוגר ווטרס. במשרד ההסברה סירבו עד כה למסור כמה כסף קיבלה שמש עבור השתתפותה בסרטונים. הסכום נחשף כעת בזכות עתירה מינהלית שהגישה עמותת "הצלחה" נגד משרד ראש הממשלה והשרה לשעבר, לאחר שלא השיבו לבקשת חופש מידע ובכך עברו על הוראות חוק חופש המידע. המסמכים שנמסרו בעקבות העתירה כוללים את יומני הפגישות של השרה לשעבר ונתונים לגבי התקשרויות שערך המשרד עם גורמים חיצוניים. עולה מהם שדיסטל-אטבריאן שכרה את שמש בלי לערוך מכרז, ימים אחדים לאחר שקיימה עמה פגישה אישית. האפקט התקשורתי של הסרטונים לא היה בהכרח המסר ההסברתי: הוא עורר עיסוק ביקורתי בנכונות של עיתונאית להפר כללי אתיקה בסיסיים ולהפוך לפרזנטורית של משרד ממשלתי. בטור שפורסם באתרים "העין השביעית" ו"המקום הכי חם בגיהנום" הזכירה גלית הראלי את עברן המשותף של שמש ודיסטל-אטבריאן כמי שעבדו שכם אל שכם בערוץ 14 (בתקופה שבה כונה "ערוץ 20"), וציטטה רצף של סופרלטיבים הדדיים שהמטירו זו על זו במשדר שהגישו יחד: דיסטל-אטבריאן כינתה את שמש "יאחתי" (אחותי), ושמש בתגובה אמרה שהיא "מעריצה" ו"מעריכה" את שותפתה להנחיה, שהיא "אחת המבריקות, המוכשרות". "התחושות הדדיות", סיכמה דיסטל-אטבריאן. משרד ההסברה היה אחד משורה של לקוחות שרכשו את שירותיה של ליטל שמש בשנים האחרונות. ב"מקום הכי חם בגיהנום" הובאה רשימה של גופים ששילמו לעיתונאית ערוץ 14 עבור הנחיית אירועים, בהם כמה וכמה גופים ממשלתיים: משרד החינוך, משרד העלייה והקליטה, משרד התרבות, משטרת ישראל וצה"ל. התופעה של עיתונאים שמקבלים כסף עבור הנחיית טקסים ואירועים אינה חדשה, והיא נפוצה גם אצל גופי תקשורת ותיקים ומבוססים הרבה יותר מערוץ 14 – כולל חדשות 12, גוף החדשות החזק והמשפיע במדינה. במשך שנים, עיתונאים מוכרים אף קיבלו כסף כדי לשדר תעמולה ממשלתית סמויה שהוצגה כתוכן טלוויזיוני רגיל, ולעתים אף הוכרה כ"סוגה עילית" במסגרת מחויבויות התוכן של גופי השידור. תופעה זו נפסקה כמעט לגמרי בעקבות עתירה לבג"ץ שהתבססה על סדרת חשיפות של "העין השביעית". ליטל שמש היתה מוכנה לקחת צעד נוסף קדימה ולמכור את שמה, קולה ופרצופה עבור תשדירים רשמיים של גוף ממשלתי – ובלי להעמיד פנים שמדובר בתוכן עיתונאי. על רקע זה עולה שאלה מתבקשת: האם עיתונאית שמחלטרת בתעמולה ממשלתית היא הדמות המתאימה ביותר למתיחת ביקורת על הסטנדרטים המקצועיים של העיתונות הזרה, כפי שעשתה שמש באחד הסרטונים? שמש בחרה לא להשיב לשאלה הזאת או להתייחס בדרך כלשהי להתקשרות עם משרד ההסברה. "אתה מכיר מגיש בישראל שלא מנחה טקסים? כי אני לא", מסרה בתגובה לפניית "העין השביעית". השרה לשעבר דיסטל-אטבריאן, שמכהנת כיום כחברת-כנסת מטעם הליכוד, ביקשה להדגיש בשיחה עמה שהיא לא חברה אישית של שמש. "אנחנו מעולם לא הרמנו טלפון של מה-מי-מו ומה שלומך. מעולם", אמרה דיסטל-אטבריאן בשיחה עם "העין השביעית". "ליטל יש לה אנגלית מצוינת, יש לה נראות מצוינת, היא מעבירה מסרים יפהפה. והיא גם מקצועית". הח"כית הוסיפה שאינה זוכרת שאי פעם הגישה תוכנית משותפת עם שמש, וציינה שהתכוונה גם לשכור את שירותיה של במאית "שמאלנית", כהגדרתה, שעבדה איתה בעבר בתאגיד השידור הישראלי – התקשרות שאכן מופיעה במסמכי המשרד, אך בסופו של דבר לא יצאה לפועל עקב סגירתו בטרם עת. לדברי דיסטל-אטבריאן, היא בחרה בשמש כפרזנטורית משום שהייעוץ המשפטי לא אישר לה להופיע בסרטונים בעצמה. "היועצת המשפטית לא אישרה לי לעשות הסברה", היא טוענת. "היא לא אישרה לי לעמוד מול מצלמה ולדבר הסברה, ואני רציתי לעשות את זה. זה הסיפור. אבל זה סיפור שלא תיגעו בו. וזה פאקינג סיפור – איפה המשילות". על בסיס הכללים שחלים על שרים, ברור למה לא הרשו לך – כי זה פרסום עצמי. זה לקחת כסף ציבורי ולהקצות אותו לפרסום עצמי של פוליטיקאי, שמרוויח מזה גם באופן אישי. "אני יכולה להבין כששרת תחבורה (מירי רגב; א"ב) רוצה לעמוד מול מצלמה ולדבר על רפורמות התחבורה. אבל הסברה היא התוכן, זה שונה פה". בתור מומחית הסברה את אמורה לדעת שכשמסר מגיע מנציג רשמי של ממשלה, זה הרבה פחות אפקטיבי מאשר כשמגיע אדם פרטי, או איש מקצוע לא פוליטי, ומשמיע את אותו מסר בדיוק. "האמת שזה לא נכון, כי היתה פעם אחת שכן אישרו לי את זה, וזה עורר הרבה יותר הדים, וזה הקפיץ את ה-BDS. מה שליטל שמש עשתה היה כמו פוּק בשלולית – לא עבד". 34246-10-23 בנתונים המלאים שנמסרו לעמותת "הצלחה" ניתן לעיין כאן
article 88: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
זעם בתאגיד של עידן עופר, כיל, בעקבות ביטול השתתפותו של הסמנכ"ל הבכיר בפאנל יזמי אקלים, בכנס השנתי של המכון הישראלי לדמוקרטיה. בכיל טוענים שהמהלך אינו דמוקרטי ומהווה לא פחות מ"סתימת פיות". כנס "אלי הורביץ לכלכלה וחברה" שהתקיים בשבוע שבעבר נמשך כיומיים ואירח נבחרי ציבורי שונים, בהן השרה להגנת הסביבה תמר זנדברג (מרצ) ושרת האנרגיה קארין אלהרר (יש עתיד). המכון תכנן לשבץ את נציג החברה, הסמנכ"ל הבכיר נעם גולדשטיין, במושב סביבתי שבו משתתפות השרות, בפאנל לצד חברות שעוסקות באנרגיה מתחדשת והפחתת פליטות שעוסק ביזמות אקלים. אלא שאחרי הפרסום ב"שקוף", המכון חזר בו מהשיבוץ, יממה בלבד לפני יריית הפתיחה.  מעבר לאירוניה שבשיבוץ חברה מזהמת בשורה אחת עם חברות שכל יעודן הוא מיזמי אקלים, בכיל תכננו בפאנל להכשיר את פרויקט "סדום הירוקה", ולהציג אותו כפרויקט חיובי שהמפעל מקדם. המכתב ששלחו בכיל למכון הישראלי לדמוקרטיה, והגיע לידי "שקוף", חושף את תוכן הדברים המתוכננים: "השתתפותו (של גולדשטיין. י"ג) בפאנל העוסק ביזמות אקלים בשטח עולה בקנה אחד עם מעורבותו באחד מפרויקטי האנרגיה הירוקה הגדולים בארץ אם לא הגדול בהם", כתבו במכתב. "הפרויקט עתיר משאבים וזוכה להתעניינות חיובית מגורמי מקצוע וממשלות ברחבי העולם". אלא שתחקיר "שקוף" חשף כי המתווה הנוכחי של "סדום הירוקה" עלול לפגוע בסביבה באופן בלתי הפיך, וכן עלול לשמש פלטפורמה להפרת הסכמים מול המדינה בשווי מיליארדי שקלים.  למרות מאמצי כיל, המכון ביטל את השתתפות הסמנכ"ל. השינוי התקבל בכעס רב בחברה המזהמת: במכתב שהופנה גם למשרד להגנת הסביבה כתבו למכון כי הסיבה לביטול – חוסר תמיכת המשרד להגנת הסביבה בפרויקט "סדום הירוקה" – "תמוהה": "מתבקש לשאול האם המשרד להגנת הסביבה תומך בכל הפרויקטים של כל החברות המשתתפות בכנס?"  עוד הוסיפו כי "לצערנו, כשהדרה שכזו מגיעה מגוף שכולל את המילה דמוקרטיה בשמו שלו, האכזבה אף גבוהה יותר". בכיל סיימו את המכתב בטענות שהחברה היא המעסיק הגדול בנגב, "ובעצם הסתייגותכם מנציג החברה, למעשה הפכתם את אלפי עובדי החברה ללא לגיטימיים בעיניכם". המכתב מוען בין היתר גם ליושבי הראש של הכנס, פרופ קרנית פלוג ופרופ יוגין קנדל ולמנהלת הכנס, דפנה ניצן. זו האחרונה עבדה במשך כשני עשורים בהתאחדות התעשיינים, שם הכירו היטב את גולדשטיין, שכיהן בעבר בתפקידים שונים בהתאחדות. לפני כשש שנים ניצן הצטרפה למכון הישראלי לדמוקרטיה ובמכון מתגאים שהיא מובילה מטעמם ויחד עם הממשלה את פרויקט ההיערכות למשבר האקלים.  החלטתו של המכון להזמין את כיל מעידה על הצלחתה של החברה המזהמת בתהליך "גרינווש" (התיירקקות) אינטנסיבי, במסגרתו היא מציגה את עצמה כנושאת דגל ההתחדשות האנרגטית והצלת כדור הארץ. בין היתר, כיל שמה לעצמה ליעד לאפס את פליטות הפחמן של המפעל עד שנת 2050 תוך שילוב אנרגיות מתחדשות. חשוב לציין כי המהלך תואם את המדיניות של ישראל הצועדת לעבר הטלת מס פחמן, שעלול להוות קנס אדיר לקבוצת המפעלים של כיל. ואכן, בתגובה לפרסום לפני כשבועיים, מסרה כיל ל"שקוף" כי "ICL רואה עצמה כמובילה בתחום של אנרגיה ירוקה ותמשיך להוביל את התעשייה, כפי שהובילה אותה במעבר לגז טבעי". במכון הישראלי לדמוקרטיה טענו בשבוע שעבר ביחס לבחירתם בסמנכ"ל החברה המזהמת כי "הנציג הוזמן כחלק מדיון רחב משתתפים בנושא קידום יזמות אקלים כמי שמובילים חממה טכנולוגית".  מהמכון הישראלי לדמוקרטיה נמסר בתגובה: "ההתקפה האישית היא מכוערת ואינה מכבדת את תומכי שקוף. הטענות שעולות בכתבה הן מופרכות מיסודן, ואין ולא הייתה היכרות ארוכת שנים. "מזה כשש שנים דפנה אבירם ניצן משמשת כמנהלת מרכז ממשל וכלכלה במכון, אשר במסגרתו יזמה וקידמה את פרויקט ההיערכות למשבר האקלים, במטרה לגבש חזון למעבר לכלכלה דלת זיהום ומשגשגת עד 2050, תוך שיתוף פעולה רב-מגזרי וחוצה משרדים. הפרויקט, כמו כל תוצרי המכון, מבוסס על מחקר מהימן, עצמאי ומבוסס נתונים. כל ניסיון להציג אחרת את הדברים – הינו הכפשה ותו לא". 
article 89: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
ארגון "פרטיות ישראל" הגיש למפלגת "יש עתיד" דרישה רשמית כי יחדול מאיסוף מידע על בוחרים ללא הסכמתם ואף ימחוק כל מידע שנאסף בדרך זו. את הדרישה העלו בארגון לאחר שחשפנו ב"שקוף" כי המפלגה הציבה למועמדים בקלפיות בתל אביב תנאי לקבלתם לעבודה, לפיו עליהם לשלוח את פרטיהם של 10 מצביעים פוטנציאליים. הם נדרשו לשלוח שמות מלאים, טלפונים, כתובות ותעודות זהות. איסוף כזה אינו חוקי – בשבוע שעבר הרשות להגנת הפרטיות הבהירה למפלגות כי הזנת פרטים של אזרחים ללא הסכמתם, בייחוד אודות תמיכה במפלגה כזו או אחרת, מהווה הפרה של החוק להגנת הפרטיות. ״מפלגות רבות בתקופת הבחירות הנוכחית נוהרות למידע על מצביעים ומבקשות לסמן כמה שיותר בוחרים פוטנציאליים כתומכיהן", אמרה עו״ד נעמה מטרסו קרפל, מנכ״לית "פרטיות ישראל".  "טוב ייעשו המפלגות אם יפעלו לקבלת הסכמה חופשית ומדעת מבעלי המידע, ולא יעודדו פעילים למסור מידע על קרובים. אנחנו קוראים לציבור הרחב להיות ערניים יותר לנושא של איסוף מידע על עמדות פוליטיות, ולא למסור מידע על חברים או קרובים, ללא שאלו הסכימו לכך, תוך שהם מבינים את ההשלכות של מסירת המידע״. במסרון ששלחו נציגי המפלגה לכ-200 מועמדים לעבודה בקלפיות צורף טופס למילוי פרטיהם האישיים של כ-10 אנשים נוספים – ללא חובת אישורם או ידיעתם. בהודעה הובטח כי הפרטים לא יועברו למפלגה אלא לצורך "שיחות המרצה ביום הבחירות". הבקשה חריגה בייחוד משום שלא מדובר בעבודת שטח בקמפיין "יש עתיד" אלא בהשגחה על טוהר הבחירות. הנרשמים פועלים בקלפיות על מנת לוודא שההליך מתבצע כראוי וכי אין הטיה בספירת הקולות. "יש עתיד" מצטרפת למפלגות כמו "ימינה" ו"הליכוד" שנכנסו למירוץ לאיסוף פרטיהם של תומכים ותומכות פוטנציאליים. הנזק הטמון באיסוף כזה כבר נחשף: לפני כשנה דלף לרשת פרטיהם של כ-6.5 מיליון בעלי זכות בחירה – יחד עם כתובתם, מספר הטלפון שלהם, כתובת הדוא"ל ומקום הצבעתם.  יתרה מזאת, המידע שדלף כלל פירוט אודות מצבו האישי והרפואי של אדם המעוניין בהסעה אל הקלפי. נראה שאין מניעה שזה יקרה שוב – גם לקראת הבחירות הקרובות בסיעת "ימינה" מתכננים לאפשר לסמן באפליקציית אלקטור אם אדם צריך הנגשה ואילו בסיעת "הליכוד" פתחו את השערים למידע לכל דורש. כעת גם "יש עתיד" אוספת מידע על אזרחים ללא הסכמתם המפורשת. מהמפלגה נמסר: "יש עתיד נוהגת רק על פי הקבוע בחוק". (איך זה משפיע עליך) יכול להיות שחברה רחוקה שלך רוצה לעבוד בקלפי ותיתן את הפרטים שלך בתמורה. אולי היא אפילו תשאל אותך לפני – אבל לא בטוח שתדעי מה המשמעות. מכאן, מספר הטלפון שלך הכתובת והנטיה הפוליטית יכולים להגיע לידיים זרות ואף להתפרסם ברבים ולשמש גורמים בעלי אינטרסים. (מה עושים כדי שיתוקן) שלחו למפלגות מייל עם בקשה לדעת איזה מידע הן מחזיקות אודותיכם – הן מחויבות לענות על פי "זכות העיון". תוכלו לעשות זאת בקלות באמצעות הטפסים לדוגמה שנמצאים כאן ורשימת כתובות המייל של נציגי המפלגות – בקישור הזה. יחד נוכל לאותת להם שהנושא חשוב לאזרחים ואזרחיות רבים, שמעוניינים לדעת איזה מידע נאסף עליהם. 
article 90: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
רשות השידור במתכונתה הקיימת היא ארגון בלתי ניתן לניהול תקין. לאורך השנים נערמו בה עיוותים ועקמומיות והשתרשו מושגים בוטים של חוסר תקינות, עד שהיתה לארגון שאין עוד דרך לשנותו. אלו הן עובדות שרק היכולת להכיר בקיומן עשויה לספק קצה חוט לתוכניות מרחיקות הלכת לספק למדינת ישראל הדמוקרטית רדיו וטלוויזיה ציבוריים איכותיים ונקיים ללא רבב. איך בכל זאת ניתן לשמור על הארגון הזה, אפילו במצבו הבלתי נסבל הנוכחי? התשובה צריכה להיות: אנשי המקצוע. לפחות בתחום הזה, המקצועי, ידעו שם לשמור על רמה סבירה. סבירה, לא יותר. אלא שכאן מסתיימת לה הדרך. אני קורא באדיקות את פרטי ההתכתשות המשפטית בין אגודת העיתונאים בתל-אביב לבין האנשים שהם הדרג המנהל, נותן הטון, המנווט, ברשות השידור. עוקב - ומתקרב בצעדי ענק לתחושה של "הרמת ידיים". התפתח שם קרב עקוב מדם ממש על "שמם הטוב" של עיתונאים כמו זליג רבינוביץ, יוני בן-מנחם ומשה נסטלבאום. סוללת עורכי-הדין שמייצגים אותם (אגב, כמה זה עולה? ומי המממן?) מציפה את בית-המשפט בהצהרות, כתבי הגנה, כתבי אישום, שאלות, תשובות, בקיצור מיליוני מלים וטונות של נייר. רק מהניירת וממעגל המשתתפים במחזה המביש הזה האזרח עוד עלול להשתכנע שהמדובר באושיות ניהול והנהגה מקצועית. אנשים שבלעדיהם המעט שעוד נשאר יקרוס ויתמוטט. האזרח המבולבל קורא את כתבי זליג, יוני ומשה וחושב לעצמו, אלה הם שומרי הסף שלי בשידור שאני הבעלים שלו - השידור הציבורי. אלה האנשים שמופקדים על החובה לדווח דיווחי אמת. אלה בעלי הסמכות להתייצב מול אנשי המקצוע ולתבוע מהם יושר והגינות. אלה האנשים שכל מרצם מוקדש לעבודה המקצועית בתחומי הרדיו והטלוויזיה. אנשי מקצוע מהמעלה הראשונה שאין שום גורם בעולם שיפר את חלוקת הקשב שלהם (אמנע מהערות על רמת הנאמר שם בניירות. אמנע מנקיטת עמדה על רמת הארגומנטציה של האנשים הללו). אלא אם... אלא אם כל פרטי הפרטים, כל העובדות, כל המסמכים, שאגודת העיתונאים התל-אביבית מניחה בפני בית-המשפט הם שקריים, מעוותים, לא היו ולא נבראו ומפתחים תשתית נוראה ומסוכנת של עוולה. יכול להיות ש"נטפלים" אל האנשים הללו? אם כך הם פני הדברים, נירתם כולנו לעמוד כחומה בצורה כדי להחזיר לזליג, יוני ומשה את היכולת להתמקד בעבודתם המקצועית הכה חשובה. יש שם מישהו שמסוגל לעשות סוף לסאגה הזו? מנשה רז היה עיתונאי בכיר ברשות השידור
article 91: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
זה תקופה ארוכה שהתקשורת הישראלית משתנה. גופים חדשים רבים התווספו לתחום התקשורתי, שהלך והתמסחר. יחד עם ריבוי הגופים – רבו גם האינטרסים. "העין השביעית" מגיש לקוראיו תרשים זה כדי שישמש מפה לארץ הלא־מספיק ידועה עדיין של התקשורת במדינת ישראל. התרשים מאפשר לזהות את הבעלויות הצולבות של בעלי הון על כלי תקשורת בארץ ובעולם, את האינטרסים הצולבים של בעלי הון המחזיקים בגופי תקשורת מחד ובחברות מסחריות מאידך, ואת הריכוזיות השולטת בשוק התקשורת – כמו גם במשק הישראלי כולו. שלל הצורות והקווים שיוצרים את התרשים אינם באים לבקר, או אפילו לפרש, את התקשורת הישראלית, אלא לשמש כלי עזר לכל אחד מצרכניה כדי שיוכל ליצור לעצמו תמונת מצב מושכלת על המתרחש בה, להביט בה בצורה שקופה יותר, אמיתית יותר. להורדת המפה כקובץ PDF / להורדת המפה כקובץ JPG גיליון 65, נובמבר 2006
article 92: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
דובר צה"ל דניאל הגרי קיים הבוקר תדרוך לתקשורת, בו התייחס באופן מפורט ונרחב לפיצוץ הקטלני בבית החולים בעזה שאירע אמש בסביבות השעה 18:00. הדובר הציג במהלך התדרוך, שהתקיים באנגלית וכלל שאלות, פרטים שונים מתוך הבדיקות שבוצעו על ידי צה"ל בקשר לסיבות שהובילו לפיצוץ עתיר הנפגעים. הדובר הקריא בתרגום לאנגלית מתוך תמלול ההקלטה וכן הראה מפה של שיגורים כושלים של החמאס והגיהאד האיסלאמי שאירעו מאז תחילת המלחמה. במהלך התדרוך נשאל דובר צה"ל על ידי נציגי התקשורת הזרה האם יאפשרו כניסת עיתונאים לעזה (בפרט בהקשר של אירוע הפיצוץ בבית החולים) ומסר כי כרגע ישנם, ככל הידוע, מספר עיתונאים ברצועה. עוד אמר כי החמאס סגר את האיזור ואינו מאפשר גישה, אך הציע לתקשורת הזרה להגיע לאיזור ולאסוף ראיות בשטח בקשר לסיבת הפיצוץ. לשאלת "העין השביעית" נמסר כי לא תתאפשר בשלב זה כניסת עיתונאים זרים או ישראלים לרצועה, מהצד הישראלי – גם אם יבקשו לעשות זאת על אחריותם. בסמוך להצהרת הדובר, לתדרוך שמסר ולשאלות שנשאלו, הופצו לכתבים חומרים שונים הנוגעים לאירוע ולבחינתו. כך למשל נשלחו לעיתונאים תמלול הצהרת הדובר, תמלול והקלטת השיחה שיורטה ועסקה בשיגור הכושל שביצע ארגון הטרור הגיהאד האיסלאמי על בית החולים. עוד צורפו סיכום של ניתוח ויזואלי של תחקיר חיל האוויר ותצלום מתוך מערכת זיהוי השיגורים הצה"לית. עם זאת, מסמך התחקיר הצה"לי עצמו או חלקים ממנו, לא נמסרו ולשאלת "העין השביעית" הובהר כי לא יימסר. "כלי תקשורת רבים דיווחו מיד את הטענות חסרות הבסיס של ארגון הטרור חמאס. אלו היו שקרים שהוא הפיץ", מסר הדובר, "ארצה להבהיר: זה בלתי אפשרי לדעת מהר כל כך מה קרה, כפי שחמאס טענו שידעו. זה היה צריך להיות דגל אדום ראשוני בשבילכם". כלי תקשורת רבים אכן מיהרו לדווח על טענות החמאס, ונקלעו למבוכה בעקבות טענות צה"ל. כך למשל ה"ניו יורק טיימס" דיווח בבוקר כי "תקיפה ישראלית של בית חולים הרגה מאות, לטענת הפלסטינים". בצהריים דיווח כי "הישראלים והפלסטינים מאשימים זה את זה בפיצוץ בבית החולים" ובהמשך דיווח על "מאות הרוגים בפיצוץ בבית החולים" וכי "אף אחת מטענות הצדדים לא ניתנת לאימות מיידי בשלב זה". עוד קודם לפיצוץ בבית החולים התגלעה מחלוקת סביב פיצוץ ברחוב סלאח א-דין, אחד מנתיבי הפינוי של תושבים עזתים לדרום הרצועה. בעוד בחמאס האשימו את ישראל בהפצצת שיירה אזרחית וטענו ל-70 הרוגים, גולשים שניתחו את צילום התקרית קבעו כי מדובר בפצצה שהוטמנה בקרקע, ככל הנראה על-ידי חמאס המעוניין למנוע את הפינוי. במקרה זה, העימות התרחש ברשתות החברתיות, שכן התקשורת הישראלית, וככל הנראה גם הגורמים הרשמיים, לא התייחסו לאירוע בהרחבה – או בכלל. 
article 93: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
בשבוע שעבר התפרסם באתר ynet ראיון שערך בוושינגטון הכתב הבכיר אטילה שומפלבי עם אשת העסקים קרלי פיורינה, לשעבר מנכ"ל חברת הענק HP. הראיון פורסם במדור הכלכלה של ynet ונראה כתוכן מערכתי לכל דבר, אך בפועל נעשה בעקבות יוזמה של מחלקת השיווק במרכז ללימודים אקדמיים ותוך שיתוף פעולה עימה. על אף שהראיון עוסק בקריירה ועסקים, מי שהוטס לוושינגטון וביצע אותו אינו כתב חינוך או כלכלה, אלא כתב פוליטי-מדיני; על אף שלאשת העסקים ניסיון נרחב ודעות מגובשות בשלל תחומים, הראיון התמקד בנושא הקריירה ובשאלה כיצד להתקדם בעולם העסקים; וחרף העובדה שכהונתה ב-HP היתה שנויה במחלוקת (הוכרחה להתפטר על-ידי דירקטוריון החברה, כיכבה ברשימות עיתונאיות של "המנכ"לים הגרועים אי-פעם" וכשלה גם בניסיון לפתח קריירה פוליטית), היא מוצגת לגולשי ynet כ"גורו עסקית" בעלת "הישגים עסקיים יוצאי דופן". בגוף הכתבה טמון רמז לטבעו האמיתי של הראיון. באחד המשפטים בפסקה הפותחת נכתב כי הראיון הוענק "ל-ynet בשיתוף המרכז ללימודים אקדמיים". רמז נוסף אפשר למצוא במודעות הענק למכללה שמעטרות את עמוד ynet שבו מופיע הראיון, ומקדמות אף הן את העצות העסקיות שהעניקה פיורינה לתלמידי המכללה. זאת ועוד, בערוץ היוטיוב של המכללה הפרטית מופיעה גרסה ארוכה יותר של הראיון. בעוד שהראיון ב-ynet נפתח בדברי הקדמה וברכה מפי שומפלבי לגולשי האתר, הגרסה שבערוץ המכללה הנפתחת בדברי ברכה שהקליט העיתונאי במיוחד עבור תלמידי המרכז ללימודים אקדמיים. לדברי שמואל רוזנבלום, דובר המרכז ללימודים אקדמיים, מדובר בראיון ראשון מני כמה שמתוכננים במסגרת שיתוף הפעולה עם ynet, שיתוף פעולה שנוצר ביוזמת המכללה. רוזנבלום מסביר כי למכללה יש רצון להעניק לסטודנטים שלה, מעבר למחויבות האקדמית לפי דרישות המל"ג, גם הצצות לעולם העסקים המעשי. במסגרת זו עלה הרעיון לאפשר להם לקבל עצות מעשיות מאנשי עסקים בולטים (אגב, השאלה הראשונה של שומפלבי היא אם לבחור ב"כסף קל" או בלימודים אקדמיים). נראה, אם כן, שלפנינו דוגמה נוספת לאופן שבו אתר ynet תחת העורך הראשי ערן טיפנברון מאפשר לגורמים מסחריים לחדור אל המערכת. מה שנחזה כראיון עיתונאי עם אשת עסקים מתפקד במקביל גם כפרסומת למכללה פרטית. "אנשים נוטים להתחלק לשניים: יש אנשים שרואים מגבלות בכל מצב ויש אנשים שרואים אפשרויות בכל מצב. והאנשים שרואים אפשרויות במצבים, דבר שבא בדרך כלל עם אופטימיות ונמרצות, הם ישיגו יותר", אמרה פיורינה לשומפלבי בתחילת הראיון. "בכל עבודה שאתה מקבל, יהיו אילוצים ומגבלות ויש אנשים שיסתכלו על עבודה מסוימת ויגידו, אני לא יכול לעשות את זה, אף אחד לא נותן לי לעשות את זה, ויש אנשים אחרים אומרים, אבל אני כן אוכל לעשות את זה, ואני יכולה לנסות את זה [...]". גם מערכות חדשות ועיתונאים ניצבים יום-יום בפני אילוצים ומגבלות; מחסור בתקציבים מחד ומחויבויות מקצועיות ואתיות מאידך. יהיו מערכות חדשות ועיתונאים שיסתכלו על האילוצים התקציביים והמגבלות האתיות ויגידו שהם אינם יכולים למכור את שמם הטוב ואת האינטגריטי המקצועי שלהם עבור "שיתוף פעולה מסחרי". לעומת זאת יהיו מערכות חדשות ועיתונאים אופטימיים ונמרצים שינסו בכל זאת למצוא את הדרך לפרוץ את האילוצים ולהגמיש את המגבלות. באתר ynet נמנעו מלהשיב לפניית "העין השביעית" והסתפקו ב"אין תגובה". בין היתר לא ענו באתר לשאלות מי מימן את נסיעתו של הכתב ואת הפקת הראיון, מי קבע מה יהיה נושא הראיון ומי ניסח את השאלות שהופנו לאשת העסקים.
article 94: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
הישגים יפים רשמה לזכותה העיתונות הישראלית בשבועות האחרונים: תחקירו של יואב יצחק על תשלומי הסתר החודשיים שקיבל הנשיא עזר ויצמן זכה לאישור מלא בחקירת המשטרה; הממצאים של צוות התחקירנים של "ידיעות אחרונות", בראשות מוטי גילת, שחשף את קשריהם הבעייתיים של בני הזוג נתניהו עם ספק שירותי התחזוקה אבנר עמדי ואת התלונות על הטרדות מיניות של השר יצחק מרדכי, הובילו את המשטרה להמליץ על העמדת החשודים לדין. אין אלה הישגים של מה בכך: המלאכה העיתונאית מטבעה אינה מסוגלת, ברוב המקרים, לתרגם את גילוייה לשפה של ראיות עמידות בבית-משפט. כך הדבר לא פעם בבירור בדיעבד של תביעות דיבה, וכך, קל וחומר, בתחקירים יזומים. התופעות שחשפו העיתונאים -החוקרים בשלושת המקרים שיקפו, לכאורה, חשד להתנהגות עבריינית שהניעה את המשטרה ללכת בעקבותיהם. ודוק: לא המשטרה גילתה את החשדות אלא עיתונאים, ואלה הישגים מקצועיים ממדרגה ראשונה. ובכל זאת יש קוצים באליות הללו. העיתונאים הנוגעים בדבר לא הסתפקו בעצם חשיפות אלא גילו להיטות-יתר להפוך אותן לתוצאות פוליטיות מהדהדות. יואב יצחק קרא לנשיא ויצמן להתפטר ואף ניבא כי כך יהיה, ואילו מוטי גילת לא הרפה מבני הזוג נתניהו ורתם את עיתונו לניהול מסע תקשורתי נמרץ נגדם. לא זו בלבד, אלא שחקירת המשטרה עצמה החלה בשל נתונים שהעביר לה גילת והתבססה עליהם. גם בפרשת ההטרדות המיניות המיוחסות ליצחק מרדכי לא הסתפק העיתון בעצם חשיפת החשדות: כתבים שלו היו מעורבים במסע שכנוע שנועד להשפיע על נשים שהוטרדו על-ידי מרדכי לתרגם את חוויותיהן הקשות לתלונות רשמיות במשטרה. אחת מתחקירניות העיתון אף ליוותה את אחת המתלוננות לתחנת המשטרה ונכחה במעמד שבו נרשמה תלונתה. זו התנהגות עיתונאית שאינה מובנת מאליה. בצד ההבנה שניתן לגלות ליצר העיתונאי להפוך סקופ להתפתחות מעשית, במיוחד כשהיא גם דרמטית מאוד, ובצד הנטייה האזרחית המקננת אצל כל אדם ישר למצות את הדין עם מי שנתפס כעושה עוול - ישנם גם שיקולים הפוכים: לעיתונות תפקיד מוגדר: לחשוף עובדות, להשקיף על המאורעות, לפרש אותם. אין תפקידה להתערב בפועל בהתרחשויות ולעצב אותן. עיתונות, גם כשהיא דעתנית ומעורבת, אמורה לשמור על ריחוק מסוים ממושאי סיקורה, אחרת היא מועדת להיות מוטה ולאבד את אמינותה. בעבר, רוב העיתונים בארץ היו מפלגתיים; הם לא נהנו ממעמד מקצועי מכובד. בגלל ההטיה הגלומה בעצם קיומם נחשבו העיתונים האלה לבטאונים-מטעם, שניתן אמנם לקרוא בהם את דבר התנועה אבל אין לסמוך על דיווחיהם. זו היתה אחת הסיבות להיעלמותם מנוף התקשורת. לעיתונות מגויסת, גם למטרות נעלות כמו חשיפת שחיתויות של אנשי ציבור, אורבת סכנה דומה כשהיא חוצה את הגבול. תפקידה לחשוף, להציג את ממצאיה ולהשקיף מן הצד על הדרך שבה החברה ורשויותיה המוסמכות מטפלות בהם. גיליון 26, מאי 2000
article 95: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
סכסוך העבודה שהחל לפני כחצי שנה ב"מקור ראשון" לבש אופי יוצא דופן עת רוב בכירי העיתון – עורכים, כתבים ופרילנסרים – התאגדו יחדיו במטרה לתבוע את פירוקו. עילת המאבק היתה אי-תשלום משכורת נובמבר 2007, עיכוב והעברה חלקית של משכורות אחרות, אי-תשלום דמי הבראה לשנת 2008 ואי-העברה של חלקה של הנהלת העיתון בתשלומי קרנות ההשתלמות והפנסיה, זאת אף שכספים נגבו ממשכורות העובדים. נסיונות הידברות עם הנהלת העיתון נכשלו, וכחמישים מהעובדים שהתאגדו, ובהם גם העורכים הראשיים אמנון לורד ואורי אליצור, תבעו מבית-המשפט המחוזי בתל-אביב שיכריז על פירוק העיתון בשל חובותיו לעובדים. בבקשת הפירוק נכתב: "עובדי העיתון אשר הסכימו לקיצוץ בשכרם [...] איבדו כל אמון בעיתון וביכולתו לשלם את חובותיו כלפיהם [...] לאור חשיבותו הציבורית של העיתון, נאמנותם ומסירותם, הבליגו העובדים במשך שנה על סדרת הלנות שכר, ההתעמרויות והפרות החוק לכאורה ביחסם של הבעלים אליהם. אולם כעת, על רקע אי-תשלום משכורת בפעם השנייה בטווח של שנה אחת [...] הגיעו העובדים למסקנה כי בעליו הנוכחיים של העיתון אינם יכולים לעמוד עוד בפרעון חובותיו [...] לפיכך יטענו המבקשים כי יש להורות על פירוק החברה". כשנודע לבן-צבי על ההתארגנות של בכירי העיתון, הוא נכנס למשרדו של אליצור והודיע לו על כוונתו לפטר אותו. בסופו של דבר הוחזר אליצור לעבודתו והנהלת העיתון הגיעה לפשרה עם העובדים, שיוצגו על-ידי עו"ד אפרת דויטש. במסגרת הפשרה התחייבה ההנהלה להחזיר את חובותיה לעובדים בפריסת תשלומים, וכמו כן לא לעכב תשלומים בעתיד. בחודשים שעברו מאז הושגה הפשרה נראה כי ההסכם מתקיים, אולם פרילנסרים שאינם כלולים בו מדווחים עדיין על אי-תשלומים או עיכובם. נחום פצניק, ממקימי כתב-העת לשירה "משיב הרוח", היה כתב לענייני אקולוגיה ב"מקור ראשון". כיום הוא כותב ב-ynet ומעביר סדנאות צחוק. "פרילנס הוא תמיד הדיוטא התחתונה. אנחנו העובדים הזרים של העיתונות. עזבתי כי לא שילמו לי כסף. הכי פשוט. זה לא גמ"ח, נכון? עדיין חייבים לי כסף. הם ציפו כמובן שאמשיך לכתוב ללא תשלום, והיו כאלה שהמשיכו ולא קיבלו תשלום, אבל אני לא הסכמתי". * * * * * משקיעים חדשים השתלטו על העיתון "מקור ראשון", העורך הראשי הוחלף, המצב הכלכלי מדורדר, סכסוך עובדים זה עתה נפתר, הרפתקת אינטרנט חדשה בפתח, והמאבק על דמותו של העיתון מתלהט: האם זהות המשקיעים וההעדפות השיווקיות יובילו להקצנה וסגירות? לכתבה המלאה>>
article 96: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
הפצצה המתקתקת שנקראת "דיג מכמורת" לא מדאיגה את הממשלה. לפני ארבעה חודשים אמרו במשרד החקלאות שיקדמו במהירות מהלך כדי להתקין בכל ספינה כזאת מכשירי איכון, כדי לדעת את מיקומה בכל רגע נתון. מה השתנה מאז? לא הרבה למרבה הצער. מהו דייג מכמורת? מדובר בשיטה שבה ספינה גוררת רשת על גבי קרקעית הים ולוכדת את בעלי החיים הנקרים בדרכה. כיום אין דרך לדעת היכן ספינות המכמורת דגות, בהיעדר מכשירי איכון המאותתים על מיקומן. כך, לא ניתן לדעת אם הן דגות באזורים אסורים לדיג, נכנסות לשטחי אש צבאיים, וגרוע מכל – אם הן נמצאות סמוך מדי לתשתית הגז.  החברה להגנת הטבע ומשרד האנרגיה מגדירים את הנזקים שיכולים להתרחש במקרה שבו ספינת מכמורת תפגע בקווי תשתית הגז כ"חמורים ביותר". לפי המשרד, 19 ספינות המכמורת חולפות על פני קווי תשתית אלו יותר מ-150 פעמים בשנה. בתגובה לכתבה הקודמת שפרסמנו בנושא טענו במשרד החקלאות כי הם מצפים שתוך "מספר חודשים תהיה טיוטה (לקידום איכון ספינות)", וכי "סוכם על הנעת מהלך תיקון הפקודה והתקנות בהיבט איכון הספינות, כבר בשבועות הקרובים". ארבעה חודשים אחרי, במשרד החקלאות אומרים: "אנו מכינים טיוטת תקנות שנרצה להגיש למושב החורף של הכנסת (כלומר אחרי החגים)", וכי העבירו "טיוטת תקנות בנושא גרירת רשתות מכמורת בקרבת תשתיות גז ונפט לעיון משרד האנרגיה". אם אכן טיוטת התקנות תוגש אחרי החגים, יהיה מדובר בכשנה וחצי אחרי הצעת החוק הראשונית שהגיש ח"כ מיקי לוי בנושא. ההצעה, שנפלה אז, נועדה להסדיר את הנושא בשני אפיקים עיקריים: איסור דיג מכמורת על קווי גז מצד אחד, וחיוב ספינות הדיג בהטמעה של אמצעי איכון לווייניים מצד שני. בשיטת דיג המכמורת, הספינה גוררת רשת על גבי קרקעית הים ולוכדת את בעלי החיים הנקרים בדרכה. לוחיות מתכת שומרות על הרשת פתוחה במהלך הגרירה, וכבלי הקרקעית שמחוברים לרשת נגררים בקרקעית הים וחורצים את החול כמו מחרשה בשדה. לפי מחקר שפורסם במגזין Nature, שיטת דיג המכמורת גורמת לפליטות פחמן דו-חמצני בסדר גודל דומה לזה של כל מגזר התעופה העולמי. מעבר לאסון הפוטנציאלי שדיג המכמורת יכול להמית על אזרחי ישראל אם יפגע בתשתיות הגז, שיטה זו גובה מאיתנו מחיר כבד כבר היום: לפי מחקר שפורסם במגזין Nature בפברואר האחרון, חרישת קרקעית הים בשיטת דיג המכמורת מגבירה את הפליטות ממשקעים ימיים, שמהווים את המאגר הגדול ביותר בעולם של פחמן דו-חמצני. המחקר קובע ששיטת דיג זו גורמת לפליטות פחמן דו-חמצני בסדר גודל דומה לזה של כל מגזר התעופה העולמי. לפי החברה להגנת הטבע, דיג המכמורת מצוי למעשה בקונפליקט עם כל השימושים האחרים בים, לרבות שיטות דיג אחרות, תשתיות ימיות ושמורות טבע. בארגון הסביבה מצביעים גם על תרומתה הזניחה למשק ומעריכים כי 80% משלל המכמורת הוא "שלל לוואי" של דגיגים צעירים, מינים לא מסחריים ומינים מוגנים – המושלכים מתים בחזרה לים. לצד תרומתה הזניחה למשק, פגיעתה של שיטת הדיג בהתחדשות הדגה ובשאר הדייגים בישראל אדירה. לפי הערכה של חברת הייעוץ TASC, הנזק המשקי מדיג המכמורת מגיע לכ-860 מיליון שקלים (על פני 20 שנה). אם לא די בכך, ספינות דיג המכמורת זוכות להטבה משמעותית מרשות המיסים – החזר מקסימלי (69%) על הסולר המשמש להנעת הספינות. הטבה זו ניתנה לספינות המכמורת בשנת 2005 על ידי שר האוצר בזמנו – בנימין נתניהו. דוח הבנק העולמי מציין לרעה את הסובסידיה על הדלק לספינות הדיג (בישראל – 69% החזר על הסולר). הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. דוח הבנק העולמי מציין לרעה את הסובסידיה על הדלק לספינות הדיג, המאפשרת את המשך דיג בתנאים לא כלכליים. הסובסידיות נוגדות למעשה את התמריץ הכלכלי להפסיק את הדיג כשהוא לא רווחי. במצב של דילול בכמות הדגים, הסובסידיה מאפשרת לספינות לשוט למשך זמן ממושך יותר, ובכך למנוע את התחדשות הדגה. בשורה התחתונה: הממשלה לוקחת את הכסף שלנו כדי לממן את הפגיעה בים ואת החרפת משבר האקלים, שמסכן את העתיד של כולנו. הצעת החוק של ח"כ לוי מלפני כשנה וחצי נפלה לאחר התנגדות של משרד החקלאות, שטען כי נדרשת עוד עבודת מטה בנושא. בדיון על הצעת החוק של ח"כ לוי טען המשרד כי "אין אנו רואים מקום לאישור הצעת חוק פרטית בעוד הממשלה מבצעת את המהלך בדרך המלך, ותוך שימת דגש לכלל המשתנים בהיבטים הראויים", אמרו במשרד והדגישו כי "יש לסיים את עבודת המטה הפנים-משרדית והבין-משרדית, הבוחנת את כלל ההיבטים הקשורים בקידום מהלך זה". עבודת מטה רצינית ומעמיקה היא עניין חשוב, אך האם הגיוני שתיקח כשנה וחצי? כאמור גם כעת המשרד טוען שעדיין עובדים על טיוטת התקנות, וכל שנשאר לקוות הוא שאחת מ-19 ספינות המכמורת שחולפות על פני קווי תשתית אלו למעלה מ-150 פעמים בשנה לא תפגע באחד מהם, ותגרום לאסון הימי הבא. הכתובת כבר על הקיר. 
article 97: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
קשה למצוא אנשים בישראל שלא נתקלו בשם "הרבלייף". החברה, שעוסקת בפיתוח ושיווק של תוספי תזונה, פועלת בישראל זה שנים ארוכות באמצעות רשת מסועפת של סוכני שטח במה שמכונה "שיווק רב-שכבתי" או "שיווק רשתי". במסגרת הרשת, סוכנים מגייסים סוכנים שמגייסים סוכנים, וכל שכבה שכזו זוכה לתמלוגים מהמכירות של השכבה שמתחתיה. ישראל אינה המדינה היחידה שהחברה פועלת בה. למעשה הרבלייף פועלת ב-81 מדינות שבהן נמכרים מוצרי החברה על-ידי לא פחות מ-2 מיליון סוכני שטח. ב-ynet החליטו שהפופולריות של הרבלייף מצדיקה כתבה מיוחדת. כל-כך מיוחדת הכתבה שהאתר שלח כתב למטה החברה בלוס-אנגלס (החברה אינה אמריקאית, אלא רשומה באיי קיימן), כדי להתרשם מתהליך הייצור המשוכלל של מוצרי החברה. מרשים. מה שפחות מרשים הוא כל השאר. כתב ynet, גיל נוה, כותב בכתבתו: "בתחילת השנה הצטרפתי לקבוצת עיתונאים ישראלים כאורח החברה במטה שלה בלוס-אנגלס, במרכזים השונים של החברה ברחבי העיר ובמרכז הפיתוח והמפעל הראשי בקליפורניה". משמעות מלות הקוד "אורח החברה" היא אחת: לא ynet ולא הכתב שילמו עבור התענוג – הוא מומן בחלקו או במלואו על-ידי החברה המארחת. בסדר, לא קרה כלום. אמנם פרקטיקה זו אינה פסגת האתיקה העיתונאית הרצויה, אבל היא מקובלת זה שנים, לא רק ב-ynet, אלא גם בגופי תקשורת אחרים (גם כותב שורות אלו היה "אורח" של חברות מסחריות במהלך הקריירה שלו). הבעיה מתחילה כאשר הכתב מרגיש מחויבות לגוף ששילם אלפי דולרים כדי להטיסו לצד השני של העולם, ואין דוגמה טובה יותר לבעייתיות הזו מכתבתו של נוה. נוה מאוד מתרשם ממה שהוא שומע בהרבלייף: על "השליטה המוחלטת על כל השלבים האפשריים של המוצר", על הדאגה לאיכות הסביבה בעת הפקתו, על הבקרה הטכנולוגית המתמדת ועוד. נוה מציין כי "פרסומים על מקרים שבהם חלו אנשים שנטלו תוספי תזונה, חלקם של הרבלייף, פגעו בתדמית החברה, למרות העובדה שרשויות הבריאות ובתי-המשפט בישראל קבעו שאין כל קשר בין הדברים", אבל משום מה, על אף שהוא מפרסם את הטקסט שלו באתר אינטרנט, הוא אינו מספק קישורים המפנים לטענות אלו. אל דאגה, הוא לא היה צריך להפנות למתחרים כמו "דה-מרקר" או "מעריב", שדיווחו על תביעתה של אשה שטענה "כי כתוצאה משימוש במוצרי החברה לקתה במחלת כבד כרונית עם סיכון מוגבר להרס מוחלט של הכבד בעתיד, וצורך בהשתלת כבד". לא, אין בכך צורך כיוון שדיווח זה הופיע גם ב-ynet. ארבע שנים קודם לדיווח זה, בשנת 2005, דיווח האתר כי הופסק שיווק תוסף של החברה בחשד לפגיעה בכבד, ושנתיים אחר-כך דיווח האתר כי "במחקר שנערך בארץ נמצא קשר סיבתי בין מוצרי הרבלייף לבעיות בכבד". משום מה אין כל קישור לידיעות המבהילות האלו בכתבה המפרגנת של נוה. למעשה, לא צריך להרחיק מעבר ל"ויקיפדיה" בשפה האנגלית כדי לקרוא בה את המשפט הבא: "עד לשנת 2011 בתי-חולים בישראל, ספרד, שווייץ, איסלנד, ארגנטינה וארצות-הברית דיווחו על נזק לכבד שנגרם למספר חולים אשר חלקם השתמשו במוצרי הרבלייף". מילא. ייתכן שהארכיון ב-ynet לא עובד, "ויקיפדיה" בדיוק נפלה או שנוה החרוץ ערך תחקיר עומק שבמסגרתו הגיע למסקנה שכל הטענות, המחקרים והאשמות שהופנו כלפי הרבלייף ופורסמו בכמה מדינות התגלו כשגויות. אני שמח בשמחת הרבלייף וגם בשמחתו של נוה. מה שפחות ברור הוא מדוע נוה לא הריץ את השם "הרבלייף" בגוגל וגילה שבדצמבר 2011, רק לפני חמישה חודשים, קבע בית-משפט בבלגיה שטענתו של ארגון צרכנים במדינה, שלפיה הרבלייף מפעילה תרמית פירמידה, היא טענה נכונה. אגב, לצד התביעה הבלגית הוגשו נגד הרבלייף תביעות גם בקנדה ובארה"ב. יש להדגיש, אינני טוען שהרבלייף היא חברה שעוסקת בתרמית או שתוספי המזון שלה גורמים לפגיעה קשה בכבד. הדבר היחיד שאני טוען הוא שטענות כאלו הושמעו, כמה מהן נמצאו כנכונות על-ידי בתי-משפט, ובכל מקרה הן רלבנטיות כאשר עיתונאי ניגש לסקר את פועלה של החברה. עבודתו של נוה מזכירה יותר עבודה של איש יחסי-ציבור מאשר עבודה של עיתונאי, והכתבה ראויה לכיתוב "כתבה פרסומית" ולא לכיתוב "עבודה עיתונאית". עיתונאות היא עבודה שבמסגרתה העיתונאי מציג בפני הקורא מה שיותר מידע באשר לנושא שעליו הוא כותב. הכתבה על אודות הרבלייף ב-ynet עושה בדיוק ההפך – היא מסתירה חלק חשוב מהמידע, שכל קורא היה שמח להיחשף אליו ולשפוט אותו בעצמו. זו לא עיתונאות – זו אנטי-עיתונאות.
article 98: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
חברת תכלת, שבבעלות משפחתו של שלמה בן-צבי, הודיעה היום (ראשון) כי איננה מוכנה להמשיך ולממן את שכר עובדי החברות שהוציאו לאור את "מעריב" ו"מקור ראשון" ואשר נמצאות כעת בהקפאת הליכים. על דבר ההודעה דיווח נאמן החברות, רו"ח חן ברדיצב, לבית-המשפט המחוזי בירושלים. לפי הודעתו של ברדיצב, שהוגשה באמצעות עורכי-הדין שלום גולדבלט וליהיא יבלונקה, עם הקפאת ההליכים הזרימה חברת תכלת 2 מיליון שקל לקופת הנאמנות כפי שהתחייבה לעשות, ובשבוע שעבר העבירה 300 אלף שקל נוספים. עם זאת, החברה הודיעה כעת כי תחדל לממן את קופת הנאמנות ולא תזרים עוד כספים. "משמעות האמור הוא שבנסיבות העניין, אם לא יושלם אחד מהליכי המכר עוד בטרם חודש זה", כותב הנאמן לבית-המשפט, "לא ניתן יהיה לשלם את שכר העובדים מקופת הנאמנות". על אף שבית-המשפט אישר את מכירת "מקור ראשון" ואתר nrg לשלדון אדלסון ואת "מעריב" לאלי עזור, שתי העסקאות טרם יצאו אל הפועל שכן הן טעונות את אישורה של הרשות להגבלים עסקיים. לפי רו"ח ברדיצב, לאחרונה התקיימה פגישה בהשתתפות נציגי חברת ישראל היום בע"מ ונציגי הממונה על ההגבלים העסקיים, אולם "מהישיבה הובן כי יקשה על הממונה ליתן את תשובתו באשר לאישור המכר של פעילות העיתון מקור ראשון למשיבה 1 [ישראל היום בע"מ] בלוח זמנים קצר". כדי להחיש במשהו את ההליך, הודיע הנאמן לבית-המשפט כי ינסה להפריד את עסקת מכירת "מקור ראשון" מעסקת מכירת אתר nrg. הפרדה כזו, הוא מעריך, תוכל להביא לאישור עסקה אחת מתוך השתיים (ככל הנראה הכוונה לאתר nrg), וכך יוזרם לפחות חלק מהכסף לקופת הנאמנות. 9712-03-14
article 99: 
 אם זו לא טרחה גדולה מדי בשבילך, תסכם את המאמר הבא במשפט אחד, בבקשה.
בעיצומה של פרשת מעטפות הכסף של ראש הממשלה אהוד אולמרט ערכתי ראיון עם מנכ"ל משרדו, רענן דינור, עבור העיתון היהודי-ערבי "דו-עט", היוצא לאור מטעם הפורום להסכמה אזרחית. השאלה הפותחת היתה: מדוע ראשי הממשלה מסרבים להעניק ראיונות לעיתונים הערביים הפלסטיניים בישראל. התשובה שנתן המנכ"ל: "לגבי ממשלת שרון אינני יכול להגיב, אבל לגבי אולמרט, אם תמציא לי את הפניות של העיתונים הערביים שלא נענו, אני מוכן לבדוק את הנושא עם הדוברות שלנו. לגבי שאלתך מדוע במשרד ראש הממשלה אין מחלקת דוברות בשפה הערבית, כמו העברית והאנגלית, אני מפנה אותך ללשכת העיתונות הממשלתית, שם יש לנו מחלקה ערבית. אנו מאוד מקפידים שפניות של אזרחים ייענו על-ידינו, לכן צריך לברר מדוע יש נתק בין דוברות משרד ראש הממשלה ובין העיתונות הערבית בישראל. נקודה שנייה, אני מוכן לשוחח עם ראש הממשלה ולבדוק את האופציה לערוך מפגש בין העיתונאים הערבים בישראל ובין מר אולמרט". סוף ציטוט. אני מוצא לנכון להזכיר לעצמי ולקהל הקוראים שפירסמתי שני מאמרי דעה ב"עין השביעית", שעסקו בנתק שבין קברניטי המדינה ובין העיתונים הערביים בישראל; האחרון פורסם תחת הכותרת "ממשלת ישראל עדיין מחרימה" (6.4.08).  לפני שבועיים נוכחתי שהמנכ"ל עמד במלתו; הוא אירגן מפגש של עיתונאים ערבים עם ראש הממשלה, והראיונות פורסמו ב-11 ביולי בשלושה עיתונים: "פנורמה", "כל אל-ערב" ו"א-סינארה". עם זאת, מותר לתהות בקול רם לפשר הסלקציה בבחירת העיתונים המראיינים: מדוע דווקא הם? העיתון שאני מייצג ("מע אל-חדת") ועיתונים אחרים לא זומנו למפגש, שניתן להגדירו היסטורי. יוצא מכך שמצד אחד, מפגש אמנם התקיים, אך מצד שני, משרד ראש הממשלה החרים עיתונאים ערבים שהיו מעוניינים לראיין את ראש הממשלה. סוגיית הראיונות עם ראש הממשלה מחווירה ומתגמדת לעומת התנהלות לשכת הפרסום הממשלתית (לפ"מ). מתוקף תפקידי כמנכ"ל עיתון ערבי-ישראלי פניתי בכתב פעמיים ללפ"מ וביקשתי לארגן פגישה עם מנכ"ל הלשכה, או מי מטעמו, כדי להציג את השאלה הקרדינלית: מדוע הלשכה הממשלתית מחרימה את העיתון שאני מייצג ואינה מוסרת לו מודעות לפרסום. המכתב הראשון לא נענה. גם מהמכתב השני התעלמו. מישהו בלשכה שכח, מן הסתם, כי המשכורת שהוא מקבל משולמת לו מהמסים שאני ואזרחי המדינה משלמים. אבל בישראל כמו בישראל: אם אתה לא מקושר ומרושת, איש לא יעניק לך את התשובה. לכן במקרים מהסוג הזה, אתה חייב להיאחז בעקשנות. לאחר כמה נסיונות הצלחתי לארגן פגישה עם סמנכ"ל הלפ"מ אלי גוטליב, במשרדו שבמגדל שלום בתל-אביב. הפגישה ארכה לכל היותר חמש דקות. האיש דיבר ביהירות והודיע, בסגנון נחרץ, כי לשכת הפרסום הממשלתית מספקת מודעות בתשלום לשלושה עיתונים: "פנורמה", "כל אל-ערב" ו"א-סינארה", ואין כוונה כלשהי לשנות את דפוס ההתקשרות הזה. למען הסר ספק: אינני מוחה על ששלושת העיתונים האלה מתכבדים בעוגת הפרסום. אני שואל: אם מגיע להם, מדוע האחרים מוחרמים? הרי העיתונים הישראליים בערבית מתפרנסים משטחי פרסום. לחברה מסחרית רגילה מותר לפרסם בעיתונים כאוות נפשה, אבל מבחינת התקינות הציבורית, ללשכת הפרסום הממשלתית אין הפריבילגיה הזאת. בחזרה למנכ"ל דינור: במהלך הראיון הדגיש כי משרדו דואג באופן אישי להשיב לפניות האזרחים. אני רוצה להאמין שדבריו נכונים ומקווה שמישהו בלשכתו יקרא את הרשימה הזאת וייאות להשיב לשאלות שהועלו. זוהיר אנדראוס הוא מנכ"ל העיתון "מע אל-חדת"
